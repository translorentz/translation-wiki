{
  "chapterNumber": 12,
  "title": "士喪禮 (Funeral Ceremony for a Gentleman)",
  "sourceContent": {
    "paragraphs": [
      {
        "index": 0,
        "text": "士喪禮。死於適室，幠用斂衾。復者一人以爵弁服，簪裳於衣，左何之，扱領於帶；升自前東榮、中屋，北面招以衣，曰：『皋某復！』三，降衣於前。受用篋，升自阼階，以衣尸。復者降自後西榮。"
      },
      {
        "index": 1,
        "text": "楔齒用角柶。綴足用燕几。奠脯醢、醴酒。升自阼階，奠於尸東。帷堂。"
      },
      {
        "index": 2,
        "text": "乃赴於君。主人西階東，南面，命赴者，拜送。有賓，則拜之。"
      },
      {
        "index": 3,
        "text": "入，坐於牀東。眾主人在其後，西面。婦人俠牀，東面。親者在室。眾婦人户外北面，眾兄弟堂下北面。"
      },
      {
        "index": 4,
        "text": "君使人吊。徹帷。主人迎於寢門外，見賓不哭，先入，門右北面。吊者入，升自西階，東面。主人進中庭，吊者致命。主人哭，拜稽顙，成踊。賓出，主人拜送於外門外。"
      },
      {
        "index": 5,
        "text": "君使人襚。徹帷。主人如初。襚者左執領，右執要，入，升致命。主人拜如初。襚者入衣尸，出。主人拜送如初。唯君命，出，升降自西階。遂拜賓，有大夫則特拜之。即位於西階下，東面，不踊。大夫雖不辭，入也。"
      },
      {
        "index": 6,
        "text": "親若襚，不將命，以即陳。庶兄弟襚，使人以將命於室，主人拜於位，委衣於尸東牀上。"
      },
      {
        "index": 7,
        "text": "朋友襚，親以進，主人拜，委衣如初，退，哭，不踊。徹衣者，執衣如襚，以適房。"
      },
      {
        "index": 8,
        "text": "爲銘，各以其物。亡，則以緇長半幅，䞓末長終幅，廣三寸。書銘於末，曰：『某氏某之柩。』竹杠長三尺，置於宇西階上。"
      },
      {
        "index": 9,
        "text": "甸人掘坎於階間，少西。爲垼於西牆下，東鄉。新盆，槃，瓶，廢敦，重鬲，皆濯，造於西階下。"
      },
      {
        "index": 10,
        "text": "陳襲事於房中，西領，南上，不綪。明衣裳，用布。鬠笄用桑，長四寸，纋中。布巾，環幅，不鑿。掩，練帛廣終幅，長五尺，析其末。瑱，用白纊。幎目，用緇，方尺二寸，䞓裏，著，組繫。握手，用玄，纁裏，長尺二寸，廣五寸，牢中旁寸，著，組繫。決，用正王𣗥，若檡𣗥，組繫，纊極二。冒，緇質，長與手齊，䞓殺，掩足。爵弁服、純衣、皮弁服、褖衣、緇帶、韎韐、竹笏。夏葛屨，冬白屨，皆繶緇絇純，組綦繫於踵。庶襚繼陳，不用。"
      },
      {
        "index": 11,
        "text": "貝三，實於笄。稻米一豆，實於筐。沐巾一，浴巾二，皆用綌，於笲。櫛，於簞。浴衣，於篋。皆饌於西序下，南上。"
      },
      {
        "index": 12,
        "text": "管人汲，不說繘，屈之。祝淅米於堂，南面，用盆。管人盡階，不升堂，受潘，煮於垼，用重鬲。祝盛米於敦，奠於貝北。士有冰，用夷槃可也。外御受沐入。主人皆出，户外北面。乃沐，櫛，挋用巾，浴，用巾，挋用浴衣。渜濯棄於坎。蚤，揃如他日。鬠用組，乃笄，設明衣裳。主人入，即位。"
      },
      {
        "index": 13,
        "text": "商祝襲祭服，褖衣次。主人出，南面，左袒，扱諸面之右，盥於盆上，洗貝，執以入。宰洗柶，建於米，執以從。商祝執巾從入，當牖北面，徹枕，設巾，徹楔，受貝，奠於尸西。主人由足西，牀上坐，東面。祝又受米，奠於貝北。宰從立於牀西，在右。主人在扱米，實於右，三，實一貝。左、中亦如之。又實米，唯盈。主人襲，反位。"
      },
      {
        "index": 14,
        "text": "商祝掩，瑱，設幎目，乃屨，綦結於跗，連絇。乃襲，三稱。明衣不在算。設韐、帶，搢笏。設決，麗於𢯲，自飯持之，設握，乃連𢯲。設冒，櫜之，幠用衾。巾、柶、鬊、蚤埋於坎。"
      },
      {
        "index": 15,
        "text": "重木，刊鑿之。甸人置重於中庭，三分庭，一在南。夏祝鬻餘飯，用二鬲於西牆下。幂用疏布，久之，繫用靲，縣於重，幂用葦席，北面，左衽，帶用靲，賀之，結於後。祝取銘置於重。"
      },
      {
        "index": 16,
        "text": "厥明，陳衣於房，南領，西上，綪，絞横三缩一，廣終幅，析其末。緇衾，赪裏，無紞。祭服次，散衣次，凡十有九稱，陳衣繼之，不必盡用。"
      },
      {
        "index": 17,
        "text": "饌於東堂下，脯醢醴酒。幂奠用功布，實於簞，在饌東。設盆盥於饌東，有巾。"
      },
      {
        "index": 18,
        "text": "苴绖，大鬲，下本在左，要绖小焉；散帶垂，長三尺。牡麻绖，右本在上，亦散帶垂。皆饌於東方。婦人之帶，牡麻結本，在房。"
      },
      {
        "index": 19,
        "text": "牀第，夷衾，饌於西坫南。西方盥，如東方。"
      },
      {
        "index": 20,
        "text": "陳一鼎於寢門外，當東塾，少南，西面。其實特豚，四鬄，去蹄，兩胉，脊、肺。設扃鼏，鼏西末。素俎在鼎西，西顺，覆匕，東柄。"
      },
      {
        "index": 21,
        "text": "士盥，二人以并，東面立於西階下。布席於户内，下莞上簟。商祝布絞衾、散衣、祭服。祭服不倒，美者在中。士举迁尸，反位。設牀第於兩楹之間，衽如初，有枕。卒斂，徹帷。主人西面冯尸，踊無算；主婦東面冯，亦如之。主人髺发，袒，眾主人免於房。婦人髽於室。士举，男女奉尸，侇於堂，幠無夷衾。男女如室位，踊無算。主人出於足，降自西階。眾主人東即位。婦人阼階上西面。主人拜賓，大夫特拜，士旅之，即位踊，襲绖於序東，復位。"
      },
      {
        "index": 22,
        "text": "乃奠。举者盥，右執匕，却之，左執俎，横摄之，入，阼階前西面錯，錯俎北面。右人左執匕，抽扃予左手，兼執之，取鼏，委於鼎北，加扃，不坐。乃朼，载。载兩髀於兩端，兩肩亚，兩�白亚，脊、肺在於中，皆覆。進柢，執而俟。夏祝及執事盥，執醴先，酒、脯、醢、俎從，升自阼階。丈夫踊。甸人徹鼎，巾待於阼階下。奠於尸東，執醴酒，北面西上。豆錯，俎錯於豆東。立於俎北，西上。醴酒錯於豆南。祝受巾，巾之，由足降自西階。婦人踊。奠者由重南，東。丈夫踊。賓出，主人拜送於門外。"
      },
      {
        "index": 23,
        "text": "乃代哭，不以官。"
      },
      {
        "index": 24,
        "text": "有襚者，則將命，擯者出请，入告。主人待於位。擯者出，告须，以賓入。賓入中庭，北面致命。主人拜稽顙。賓升自西階，出於足，西面委衣如於室禮，降，出。主人出，拜送。朋友親襚，如初儀，西階東，北面哭，踊三，降，主人不踊。襚者以褶，則必有裳，執衣如初。徹衣者亦如之，升，降自西階，以東。"
      },
      {
        "index": 25,
        "text": "宵，爲燎於中庭。厥明，灭燎。陳衣於房，南領，西上，綪。絞给，衾二。君襚，祭服，散衣，庶襚，凡三十稱，紟不在算。不必盡用。東方之饌，兩瓦甒，其實醴酒，角觯，木柶；毼豆兩，其實葵菹芋、蠃醢，兩笾，無縢，布巾，其實栗，不擇，脯四脡。奠席在饌北，斂席在其東。掘肂見衽。棺入，主人不哭。升棺用轴，盖在下。熬黍稷各二筐，有鱼腊，饌於西坫南。陳三鼎於門外，北上。豚合升，鱼鱄鲋九，腊左胖，髀不升，其他皆如初。烛俟於饌東。"
      },
      {
        "index": 26,
        "text": "祝、徹、盥於門外，入，升自阼階，丈夫踊。祝徹巾，授執事者以待。徹饌，先取醴酒，北面。其餘取先設者，出於足，降自西階，婦人踊。設於序西南，當西榮，如設於堂。醴酒位如初，執事豆北，南面東上。乃適饌。"
      },
      {
        "index": 27,
        "text": "帷堂。婦人尸西東面。主人及親者升自西階，出於足，西面袒。士盥位如初。布席如初。商祝布絞、紟、衾、衣，美者在外，君襚不倒。有大夫，則告。士举迁尸，復位。主人踊無算。卒斂，徹帷。主人冯如初，主婦亦如之。"
      },
      {
        "index": 28,
        "text": "主人奉尸斂於棺，踊如初，乃盖。主人降，拜大夫之後至者，北面視肂。眾主人復位。婦人東復位。設熬，旁一筐，乃涂。踊無算。卒涂，祝取銘置於�聿。主人復闪位，踊，襲。"
      },
      {
        "index": 29,
        "text": "乃奠。烛升自阼階，祝執巾，席從，設於奥，東面。祝反降，及執事執饌。士盥，举鼎入，西面北上，如初。载，鱼左首，進鬐，三列，腊進柢。祝執醴如初，酒、豆、笾、俎從，升自阼階，丈夫踊。甸人徹鼎。奠由楹内入於室。醴酒北面。設豆，右菹，菹南栗，栗東脯。豚當豆。鱼次腊特於俎北，醴酒在笾南。巾如初。既錯者出，立於户西，西上。祝後，阖户，先由楹西，降自西階，婦人踊。奠者由重南東，丈夫踊。"
      },
      {
        "index": 30,
        "text": "賓出，婦人踊，主人拜送於門外，入，及兄弟北面哭殡。兄弟出，主人拜送於門外。眾主人出門，哭止，皆西面於東方。阖門。主人揖，就次。"
      },
      {
        "index": 31,
        "text": "君若有賜焉，則視斂。既布衣，君至，主人出迎於外門外，見马首，不哭，還，入門右，北面，及眾主人袒。巫止於庙門外，祝代之。小臣二人執戈先，二人後。君释采，入門，主人辟。君升自阼階，西鄉。祝負墉，南面，主人中庭。君哭。主人哭，拜稽顙，成踊，出。君命反行事，主人復位。君升主人，主人西楹東，北面。升公卿大夫，繼主人，東上。乃斂。卒，公卿大夫逆降，復位。主人降，出。君反主人，主人中庭。君坐抚，當心。主人拜稽顙，成踊，出。君反之，復初位。眾主人辟於東壁，南面。君降，西鄉，命主人冯尸。主人升自西階，由足，西面冯尸，不當君所，踊。主婦東面冯，亦如之。奉尸斂於棺，乃盖，主人降，出。君反之，入門左，視涂。君升即位，眾主人復位，卒涂，主人出，君命之反奠。入門右，乃奠，升自西階。君要节而踊，主人從踊。卒奠，主人出，哭者止。君出門，庙中哭。主人不哭，辟。君式之。贰车畢乘，主人哭，拜送。襲，入即位，眾主人襲，拜大夫之後至者，成踊。賓出，主人拜送。"
      },
      {
        "index": 32,
        "text": "三日，成服，杖，拜君命及眾賓。不拜棺中之賜。"
      },
      {
        "index": 33,
        "text": "朝夕哭，不辟子卯。婦人即位於堂，南上，哭。丈夫即位於門外，西面北上；外兄弟在其南，南上；賓繼之，北上。門東，北面西上；門西，北面東上；西方，東面北上。主人即位，辟門。婦人拊心，不哭。主人拜賓，旁三，右還，入門，哭。婦人踊。主人堂下，直東序，西面。兄弟皆即位，如外位。卿大夫在主人之南。諸公門東，少進。他国之異爵者門西，少進。敵，則先拜他国之賓。凡異爵者，拜諸其位。徹者盥於門外，烛先入，升自阼階。丈夫踊。祝取醴，北面；取酒，立於其東；取豆、笾、俎，南面西上。祝先出，酒、豆、笾、俎序從，降自西階。婦人踊。設於序西南，直西榮。醴酒北面西上，豆西面，錯。立於豆北，南面。笾、俎既錯，立於執豆之西，東上。酒錯，復位，醴錯於西，遂先，由主人之北適饌。乃奠，醴、酒、脯、醢升。丈夫踊，入。如初設，不巾。錯者出，立於户西，西上。灭烛，出。祝阖門，先降自西階。婦人踊。奠者由重南，東。丈夫踊。賓出，婦人踊，主人拜送。眾主人出，婦人踊。出門，哭止。皆復位。阖門。主人卒拜送賓，揖眾主人，乃就次。"
      },
      {
        "index": 34,
        "text": "朔月，奠用特豚、鱼腊，陳三鼎如初。東方之饌亦如之。無笾，有黍稷。用瓦敦，有盖，當笾位。主人拜賓，如朝夕哭。卒徹，举鼎入，升，皆如初奠之儀。卒朼，释匕於鼎，俎行。朼者逆出，甸人徹鼎。其序，醴酒、菹醢、黍稷、俎。其設於室、豆錯，俎錯，腊特，黍稷當笾位。敦启会，却諸其南。醴酒位如初。祝與執豆者巾，乃出。主人要节而踊，皆如朝夕哭之儀。月半不殷奠。有荐新，如朔奠。徹朔奠，先取醴酒，其餘取先設者。敦启会，面足。序出，如入。其設於外，如於室。"
      },
      {
        "index": 35,
        "text": "筮宅，冢人营之。掘四隅，外其壤。掘中，南其壤。既朝哭，主人皆往，兆南北面，免绖。命筮者在主人之右。筮者東面，抽上韇，兼執之，南面受命。命曰：『哀子某，爲其父某甫筮宅。度兹幽宅，兆基無有後艰？』筮人許諾，不述命，右還，北面，指中封而筮。卦者在左。卒筮，執卦以示命筮者。命筮者受視，反之，東面。旅占，卒，進告於命筮者與主人：『占之曰從。』主人绖，哭，不踊。若不從，筮擇如初儀。歸，殡前北面哭，不踊。"
      },
      {
        "index": 36,
        "text": "既井椁，主人西面拜工，左還椁，反位，哭，不踊。婦人哭於堂。献材於殡門外，西面北上，綪。主人遍視之，如哭椁。献素、献成亦如之。"
      },
      {
        "index": 37,
        "text": "卜日，既朝哭，皆復外位。卜人先奠龜於西塾上，南首，有席。楚焞置於燋，在龜東。族長莅卜，及宗人吉服立於門西，東面南上。占者三人在其南，北上。卜人及執燋、席者在塾西。阖東扉，主婦立於其内。席於闑西阈外。宗人告事具。主人北面，免绖，左拥之。莅卜即位於門東，西面。卜人抱龜燋，先奠龜，西首，燋在北。宗人受卜人龜，示高。莅卜受視，反之。宗人還，少退，受命。命曰：『哀子某，来日某，卜葬其父某甫。考降，無有近悔？』許諾，不述命；還即席，西面坐；命龜，興；授卜人龜，負東扉。卜人坐，作龜，興。宗人受龜，示莅卜。莅卜受視，反之。宗人退，東面。乃旅占，卒，不释龜，告於莅卜與主人：『占曰某日從。』授卜人龜。告於主婦，主婦哭。告於異爵者。使人告於眾賓。卜人徹龜。宗人告事畢。主人绖，入，哭，如筮宅。賓出，拜送，若不從，卜擇如初儀。"
      }
    ]
  }
}
