{
  "chapterNumber": 11,
  "title": "喪服 (Mourning Garments)",
  "sourceContent": {
    "paragraphs": [
      {
        "index": 0,
        "text": "喪服，斬衰裳，苴絰杖，絞帶，冠繩纓，菅屨者。諸侯爲天子，君，父爲長子，爲人後者。妻爲夫，妾爲君，女子子在室爲父，布總，箭笄，髽，衰，三年。子嫁，反在父之室，爲父三年。公士、大夫之眾臣，爲其君布帶、繩屨。"
      },
      {
        "index": 1,
        "text": "疏衰裳齐，牡麻絰，冠布纓，削杖，布帶，疏屨三年者，父卒則爲母，繼母如母，慈母如母，母爲長子。"
      },
      {
        "index": 2,
        "text": "疏衰裳齐，牡麻絰，冠布纓，削杖，布帶，疏屨，期者，父在爲母，妻，出妻之子爲母。出妻之子爲父後者則爲出母無服。父卒，繼母嫁，従，爲之服，報。"
      },
      {
        "index": 3,
        "text": "不杖，麻屨者。祖父母，世父母，叔父母；大夫之適子爲妻，昆弟；爲眾子，昆弟之子；大夫之庶子爲適昆弟適孫。爲人後者，爲其父母，報。女子子適人者爲其父母、昆弟之爲父後者，繼父同居者，爲夫之君。姑、姊妹、女子子適人無主者，姑、姊妹報。爲君之父、母、妻、長子、祖父母。妾爲女君。婦爲舅姑，夫之昆弟之子。公妾、大夫之妾爲其子。女子子爲祖父母。大夫之子爲世父母、叔父母、子、昆弟、昆弟之子，姑、姊妹、女子子無主者，爲大夫命婦者，唯子不報。大夫爲祖父母、適孫爲士者。公妾以及士妾爲其父母。"
      },
      {
        "index": 4,
        "text": "疏衰裳齐，牡麻絰，無受者。寄公爲所寓，丈夫、婦人爲宗子、宗子之母、妻，爲舊君、君之母、妻，庶人爲國君；大夫在外，其妻、長子爲舊國君；繼父不同居者，曾祖父母，大夫爲宗子，舊君。曾祖父母爲士者如眾人，女子子嫁者、未嫁者爲曾祖父母。"
      },
      {
        "index": 5,
        "text": "大功布衰裳，牡麻絰，無受者：子、女子子之長殤、中殤，叔父之長殤、中殤，姑、姊妹之長殤、中殤，昆弟之長殤、中殤，夫之昆弟之子、女子子之長殤、中殤，適孫之長殤、中殤，大夫之庶子爲適昆弟子之長殤、中殤，公子之長殤、中殤，大夫爲適子之長殤、中殤。其長殤皆九月，纓絰；其中殤，七月，不纓絰。"
      },
      {
        "index": 6,
        "text": "大功布衰裳，牡麻絰纓，布帶，三月。受以小功衰，即葛，九月者：姑、姊妹、女子子適人者，従父昆弟；爲人後者爲其昆弟，庶孫；適婦，女子子適人者爲眾昆弟；侄丈夫婦人，報。夫之祖父母、世父母、叔父母，大夫爲世父母、叔父母、子、昆弟、昆弟之子爲士者；公之庶昆弟、大夫之庶子爲母、妻、昆弟，皆爲其従父昆弟之爲大夫者；爲夫之昆弟之婦人子適人者；大夫之妾爲君之庶子；女子子嫁者、未嫁者，爲世父母、叔父母、姑、姊妹，大夫、大夫之妻、大夫之子、公之昆弟爲姑、姊妹、女子子嫁於大夫者，君爲姑、姊妹、女子子嫁於國君者。"
      },
      {
        "index": 7,
        "text": "繐衰裳，牡麻絰，既葬除之者。諸侯之大夫爲天子。"
      },
      {
        "index": 8,
        "text": "小功布衰裳，澡麻帶絰，五月者。叔父之下殤，適孫之下殤，昆弟之下殤，大夫庶子爲適昆弟之下殤，爲姑、姊妹、女子子之下殤，爲人後者爲其昆弟、従父昆弟之長殤，爲夫之叔父之長殤；昆弟之子、女子子、夫之昆弟之子、女子子之下殤；爲侄、庶孫丈夫婦人之長殤；大夫、公之昆弟、大夫之子，爲其昆弟、庶子、姑、姊妹、女子子之長殤；大夫之妾爲庶子之長殤。"
      },
      {
        "index": 9,
        "text": "小功布衰裳，牡麻絰，即葛，五月者。従祖祖父母，従祖父母，報；従祖昆弟，従父姊妹、孫適人者，爲人後者爲其姊妹適人者，爲外祖父母；従母，丈夫婦人報；夫之姑、姊妹，娣、姒婦，報；大夫、大夫之子、公之昆弟爲従父昆弟，庶孫，姑、姊妹、女子子適士者；大夫之妾爲庶子適人者；庶婦；君之父母、従母；君子子爲庶母慈己者。"
      },
      {
        "index": 10,
        "text": "緦麻，三月者。族曾祖父母，族祖父母，族父母，族昆弟；庶孫之婦，庶孫之中殤；従祖姑、姊妹適人者，報；従祖父、従祖昆弟之長殤；外孫，従父昆弟侄之下殤，夫之叔父之中殤、下殤；従母之長殤，報；庶子爲父後者，爲其母；士爲庶母；貴臣、貴妾；乳母，従祖昆弟之子，曾孫，父之姑，従母昆弟，甥，婿，妻之父母，姑之子，舅，舅之子；夫之姑姊妹之長殤；夫之諸祖父母，報；君母之昆弟；従父昆弟之子長殤，昆弟之孫之長殤，爲夫之従父昆弟之妻。"
      },
      {
        "index": 11,
        "text": "記。公子爲其母，練冠，麻，麻衣縓缘；爲其妻，縓冠，葛絰，帶，麻衣縓缘。皆既葬除之。大夫、公之昆弟，大夫之子，於兄弟降一等。爲人後者，於兄弟降一等，報；於所爲後之子、兄弟，若子。兄弟皆在他邦，加一等。不及知公母，与兄弟居，加一等。朋友皆在他邦，袒免，归則已。朋友，麻。君之所爲兄弟服，室老降一等。夫之所爲兄弟服，妻降一等。庶子爲後者，爲其外祖父母、従母、舅，無服。不爲後，如邦人。宗子孤爲殤，大功衰，小功衰，皆三月。亲，則月算如邦人。改葬，緦。童子，唯当室緦。凡妾爲私兄弟，如邦人。大夫吊於命婦，錫衰。命婦吊於大夫，亦錫衰。女子子適人者爲其父母，婦爲舅姑，恶笄有首以髽。卒哭，子折笄首以笄，布總。"
      },
      {
        "index": 12,
        "text": "妾爲女君、君之長子，恶笄有首，布總。凡衰，外削幅；裳，内削幅，幅三袍。若齐，裳内，衰外。負，廣出於適寸。適，博四寸，出於衰。衰，長六寸，博四寸。衣帶，下尺。衽，二尺有五寸。袂，属幅。衣，二尺有二寸。祛，尺二寸。衰三升，三升有半。其冠六升。以其冠爲受，受冠七升。齐衰四升，其冠七升。以其冠爲受，受冠八升。繐衰四升有半，其冠八升。大功八升，若九升。小功十升，若十一升。"
      }
    ]
  }
}
