{
  "chapterNumber": 5,
  "title": "卷四·釋宮、釋器",
  "sourceContent": {
    "paragraphs": [
      {
        "index": 1,
        "text": "卷四·釋訓第三"
      },
      {
        "index": 2,
        "text": "疏釋曰：案《釋詁》云：「訓，道也。」《周禮·地官》有土訓、誦訓。鄭司農注云：「謂以遠方土地所生異物以告道王也。」後鄭云：「玄謂能訓說土地善惡之勢，誦訓能訓說四方所誦習，及人所作為，及時事。」然則此篇以物之事、義、形、貌告道人也，故曰「釋訓」。案此所釋，多釋《詩》文，故郭氏即以《詩》義解之。\n明明、斤斤，察也。\n（皆聰明鑒察。○斤，居覲反。）"
      },
      {
        "index": 3,
        "text": "疏「明明、斤斤，察也」。○釋曰：舍人曰：「明明言其明甚。」孫炎曰：「明明，性理之察也。」《大雅·常武》云：「赫赫明明。」舍人：「斤斤，物精詳之察也。」孫炎曰：「斤斤，重慎之察也。」《周頌·執競》云：「斤斤其明。」明鑒察也。\n條條、秩秩，智也。\n（皆智思深長。○條，由。）"
      },
      {
        "index": 4,
        "text": "疏「條條、秩秩，智也」。○釋曰：皆智思深長也。《小雅·賓之初筵》云：「左右秩秩。」言其威儀審智不失禮也。\n穆穆、肅肅，敬也。\n（皆容儀謹敬。）"
      },
      {
        "index": 5,
        "text": "疏「穆穆、肅肅，敬也」。○釋曰《周頌·雝》篇云：「有來雝雝，至止肅肅。相維辟公，天子穆穆。」此皆禘祭之時容儀謹敬也。\n諸諸、便便，辯也。\n（皆言辭辯給。○便，婢綿反。）"
      },
      {
        "index": 6,
        "text": "疏「諸諸、便便，辯也」。○釋曰：皆言辭辯給也。《論語》云：「便便言。」《小雅·采菽》云：「平平左右。」毛傳云：「平平，辯治也。」便、平，古今字。\n肅肅、翼翼，恭也。（皆恭敬。）"
      },
      {
        "index": 7,
        "text": "疏「肅肅、翼翼，恭也」。○釋曰：皆恭敬也。《大雅·思齊》云：「肅肅在廟。」《大明》云：「維此文王，小心翼翼。」言文王及群臣恭敬貌也。\n廱廱、優優，和也。（皆和樂。○廱，於容反。）"
      },
      {
        "index": 8,
        "text": "疏「廱廱、優優，和也」。○釋曰：《大雅·思齊》云：「雝雝在宮。」《商頌·長發》云：「敷政優優。」此皆人君德政和樂也。\n兢兢、憴憴，戒也。（皆戒慎。）"
      },
      {
        "index": 9,
        "text": "疏「兢兢、憴憴，戒也」。○釋曰：《小雅·小旻》云：「戰戰兢兢。」《大雅·抑》篇云：「子孫繩繩。」此皆小心戒慎也。繩、繩音義同。\n戰戰、蹌蹌，動也。（皆恐動趨步。）"
      },
      {
        "index": 10,
        "text": "疏「戰戰、蹌蹌，動也」。○釋曰：《小旻》云：「戰戰兢兢。」《楚茨》云：「濟濟蹌蹌。」此皆恐動趨走、威儀謹敬也。\n晏晏、溫溫，柔也。（皆和柔。）"
      },
      {
        "index": 11,
        "text": "疏「晏晏、溫溫，柔也」。○釋曰：《衛風·氓》篇云：「言笑晏晏。」《大雅·抑》篇云：「溫溫恭人。」此皆寬緩和柔也。\n業業、翹翹，危也。（皆縣危。）"
      },
      {
        "index": 12,
        "text": "疏「業業、翹翹，危也」。○釋曰：《大雅·召旻》云：「兢兢業業。」《豳風·鴟鴞》云：「予室翹翹。」此皆縣危恐懼也。\n惴惴、憢憢，懼也。（皆危懼。○惴，之瑞反。憢，許堯反。）"
      },
      {
        "index": 13,
        "text": "疏「惴惴、憢憢，懼也」。○釋曰：《秦風·黃鳥》云：「惴惴其栗。」《豳風·鴟鴞》云：「予維音嘵嘵。」此皆危恐懼戰也。\n番番、矯矯，勇也。（皆壯勇之貌。○番，波。矯，居兆反。）"
      },
      {
        "index": 14,
        "text": "疏「番番、矯矯，勇也」。○釋曰：《大雅·崧高》云：「申伯番番。」《魯頌·泮水》云：「矯矯虎臣。」此皆武夫壯勇之貌。\n桓桓、烈烈，威也。（皆嚴猛之貌。）"
      },
      {
        "index": 15,
        "text": "疏「桓桓、烈烈，威也」。○釋曰：皆威武嚴猛之貌。《周頌·桓》篇云：「桓桓武王。」《小雅·黍苗》云：「烈烈征師。」\n洸洸、赳赳，武也。（皆果毅之貌。）"
      },
      {
        "index": 16,
        "text": "疏「洸洸、赳赳，武也」。○釋曰：《大雅·江漢》云：「武夫洸洸。」《周南·兔罝》云：「赳赳武夫。」此皆武夫果毅之貌。《左傳》：「殺敵為果，致果為毅。」\n藹藹、濟濟，止也。（皆賢士盛多之容止。○藹，烏害反。濟，子禮反。）"
      },
      {
        "index": 17,
        "text": "疏「藹藹、濟濟，止也」。○釋曰：《大雅·卷阿》云：「藹藹王多吉士。」《小雅·楚茨》云：「濟濟蹌蹌。」此皆王朝賢士盛多之容止也。\n悠悠、洋洋，思也。（皆憂思。○思，賜。）"
      },
      {
        "index": 18,
        "text": "疏「悠悠、洋洋，思也」。○釋曰：《鄭風·子矜》云：「悠悠我思。」《邶風·二子乘舟》云：「中心養養。」此皆想念憂思也。洋、養音義同。又《中庸》云：「齊明盛服，以承祭祀，洋洋乎如在其上，如在其左右。」鄭玄云：「洋洋，人想思其傍僾之貌。」\n蹶蹶、踖踖，敏也。（皆便速敏捷。○踖，夕。）"
      },
      {
        "index": 19,
        "text": "疏「蹶蹶、踖踖，敏也」。○釋曰：《唐風·蟋蟀》云：「良士蹶蹶。」《小雅·楚茨》云：「執爨踖。」此皆便速敏捷於事也。\n薨薨、增增，眾也。（皆眾夥之貌。）"
      },
      {
        "index": 20,
        "text": "疏「薨薨、增增，眾也」。○釋曰：《周南·螽斯》云：「螽斯羽，薨薨兮。」《魯頌·宮》云：「烝徒增增。」此皆人物眾夥之貌。楚人謂多為夥。\n烝烝、遂遂，作也。（皆物盛興作之貌。）\n疏「烝烝、遂遂，作也」。○釋曰：皆物盛興作之貌也。《魯頌·泮水》云：「烝烝皇皇。」\n委委、佗佗，美也。（皆佳麗美豔之貌。○佗，陀。）"
      },
      {
        "index": 21,
        "text": "疏「委委、佗佗，美也」。○釋曰：李巡曰：「皆寬容之美也。」孫炎曰：「委委，行之美。佗佗，長之美。」《詩·鄘風·君子偕老》云：「委委佗佗。」毛傳云：「委委者，行可委曲從跡也。佗佗者，德平易也。」是皆佳麗美豔之貌也。\n忯忯、惕惕，愛也。（《詩》云：「心焉惕惕。」《韓詩》以為悅人，故言愛也。忯忯未詳。○忯，徒啟反。）"
      },
      {
        "index": 22,
        "text": "疏「忯忯、惕惕，愛也」。○釋曰：李巡曰：「忯忯，和適之愛也。」注「《詩》云：心焉惕惕」者，《陳風·防有鵲巢》文。雲「《韓詩》以為悅人，故言愛也」者，燕人韓嬰為《詩》作傳，名曰《韓詩》。以此惕惕為悅人，故言愛也。\n偁偁、格格，舉也。（皆舉持物。）\n疏「偁偁、格格，舉也」。○釋曰：皆謂舉持物也。\n蓁蓁、孽孽，戴也。（皆頭戴物。）"
      },
      {
        "index": 23,
        "text": "疏「蓁蓁、孽孽，戴也」。○釋曰：《周南·桃夭》云：「其葉蓁蓁。」《衛風·碩人》云：「庶薑孽孽。」此皆頭戴物，婦人盛飾貌。\n懕懕、媞媞，安也。（皆好人安詳之容。○懕，於占反。媞，題。）"
      },
      {
        "index": 24,
        "text": "疏「懕懕、媞媞，安也」。○釋曰：《秦風·小戎》云：「厭厭良人。」毛傳：「厭厭，安靜也。」孫炎曰：「媞媞，行步之安也。」《魏風·葛屨》云：「好人提提。」毛傳云：「提提，安諦，謂行步安舒而審諦也。」此皆好人安詳之容也。\n祁祁、鷃鷃，徐也。（皆安徐。）\n疏「祁祁、鷃鷃，徐也」。○釋曰：皆安徐也。《豳風·七月》云：「春日鷃鷃，采繁祁祁。」\n丕丕、簡簡，大也。（皆多大。）"
      },
      {
        "index": 25,
        "text": "疏「丕丕、簡簡，大也」。○釋曰：《書·立政》云：「以並受此丕丕基。」《周頌·執競》云：「降降簡簡。」是皆多大之稱。\n存存、萌萌，在也。（萌萌，未見所出。）"
      },
      {
        "index": 26,
        "text": "疏「存存、萌萌，在也」。○釋曰：謂存在也。《易·係辭》云：「成性存存。」萌萌，字書作{萌心}，《說文》雲作蕄，郭雲「未見所出」。\n懋懋、慔慔，勉也。（皆自勉強。○懋，茂。慔，暮。）\n疏「懋懋、慔慔，勉也」。○釋曰：皆自勉強也。《書》曰：「懋哉懋哉。」慔與慕同。\n庸庸、慅慅，勞也。（皆劬勞也。○慅，蚤。）"
      },
      {
        "index": 27,
        "text": "疏「庸庸、慅慅，勞也」。○釋曰：皆劬勞也。有功庸者，皆勞也。《小雅·巷伯》云：「勞人草草。」毛傳云：「草草，勞心也。」又《陳風·月出》云：「勞心慅兮。」慅、草音義同。\n赫赫、躍躍，迅也。（皆盛疾之貌。○赫音釋。）"
      },
      {
        "index": 28,
        "text": "疏「赫赫、躍躍，迅也」。○釋曰：孫炎云：「赫赫，顯著之迅。」《大雅·常武》云：「赫赫業業。」毛傳云：「赫赫然盛也。」《巧言》詩云：「躍躍兔。」是皆顯盛迅疾之貌。\n綽綽、爰爰，緩也。"
      },
      {
        "index": 29,
        "text": "疏「綽綽、爰爰，緩也」。○釋曰：皆寬緩也。《小雅·角弓》云：「綽綽有裕。」毛傳云：「綽綽，寬也。」《王風·兔爰》云：「有兔爰爰。」毛傳云：「爰爰，緩意。」郭雲「悠悠、偁偁、丕丕、簡簡、存存、懋懋、庸庸、綽綽，盡重語」者，言此數字單言之，其義亦同。但古人有重語者，故復出之。\n坎坎、墫墫，喜也。（皆鼓舞歡喜。○墫，七旬反。）"
      },
      {
        "index": 30,
        "text": "疏「坎坎、墫墫，喜也」。○釋曰：皆鼓舞歡喜也。《小雅·伐木》云：「坎坎鼓我，蹲蹲舞我。」鄭箋云：「為我擊鼓坎坎然，為我興舞蹲蹲然。謂以樂已也。」墫、蹲音義同。\n瞿瞿、休休，儉也。（皆良士節儉。○瞿，居其反。）"
      },
      {
        "index": 31,
        "text": "疏「瞿瞿、休休，儉也」。○釋曰：李巡曰：「皆良士顧禮節之儉也。」《唐風·蟋蟀》云：「良士瞿瞿。」毛傳云：「瞿瞿然顧禮義也。」又云：「良士休休。」毛傳云：「休休，樂道之心。」皆良士節儉也。\n旭旭、蹻蹻，憍也。（皆小人得志憍蹇之貌。○蹻，巨虐反。僑，憍人反。）"
      },
      {
        "index": 32,
        "text": "疏「旭旭、蹻蹻，憍也」。○釋曰：郭氏讀旭旭為好好。《小雅·巷伯》云：「驕人好好。」鄭箋云：「好好者，喜讒言之人也。」《大雅·板》篇云：「小子蹻蹻。」毛傳云：「蹻蹻，驕貌。」是皆小人得志憍蹇之貌也。\n夢夢、訰訰，亂也。（皆闇亂。○夢，亡工反。訰，之閏反。）"
      },
      {
        "index": 33,
        "text": "疏「夢夢、訰訰，亂也」。○釋曰：孫炎曰：「夢夢，昏昏之亂也。」《大雅·抑》篇云：「視爾夢夢。」又曰：「誨爾諄諄。」皆是闇亂也。訰、諄音義同。\n懪懪、邈邈，悶也。（皆煩悶。○懪，雹。）"
      },
      {
        "index": 34,
        "text": "疏「懪懪、邈邈，悶也」。○釋曰：懪懪，煩悶也。舍人曰：「邈邈，憂悶也。」《大雅·抑篇》云：「聽我藐藐。」毛傳云：「藐藐然不入也。」是皆煩悶之謂也。\n儚儚、洄洄，惛也。（皆迷惛。○儚，亡崩反。）\n疏「儚儚、洄洄，惛也」。○釋曰：皆迷亂惛惑也。郭《音義》云：「洄本作忄圜，音韋。」\n版版、蕩蕩，僻也。（皆邪僻。）"
      },
      {
        "index": 35,
        "text": "疏「版版、蕩蕩，僻也」。○釋曰：皆邪僻也。李巡曰：「版版，失道之僻也。蕩蕩者，弗思之僻也。」《大雅·板》篇：「上帝板板。」毛傳云：「板板，反也。上帝以稱王者也。」鄭箋云：「王為政，反先王與天之道。」又《蕩》篇云：「蕩蕩上帝。」鄭箋云：「蕩蕩，法度廢壞之貌。」版、板，蕩、蕩音義同。\n爞爞、炎炎，薰也。（皆旱熱薰灸人。○爞音同。）"
      },
      {
        "index": 36,
        "text": "疏「爞爞、炎炎，薰也」。○釋曰：皆旱熱之氣薰灸人也。《大雅·雲漢》云：「蘊隆蟲蟲。」毛傳云：「蘊蘊而暑，隆隆而雷，蟲蟲而熱。」又云：「赫赫炎炎。」毛傳云：「赫赫，氣也。炎炎，熱氣也。」爞、蟲音義同。\n居居、究究，惡也。（皆相憎惡。）"
      },
      {
        "index": 37,
        "text": "疏「居居、究究，惡也」。○釋曰：李巡曰：「居居，不狎習之惡。」孫炎云：「究究，窮極人之惡。」《唐風·羔裘》云：「羔裘豹袪，自我人居居。」又曰：「自我人究究。」毛傳曰：「居居，懷惡不相親比之貌。究究猶居居也。」是皆相憎惡也。\n仇仇、敖敖，傲也。（皆傲慢賢者。○敖，五高反。傲，五耗反。）"
      },
      {
        "index": 38,
        "text": "疏「仇仇、敖敖，傲也」。○釋曰：《小雅·正月》云：「執我仇仇。」毛傳云：「仇仇猶謷謷也。」鄭箋云：「王既得我，執留我，其禮待我謷謷然，亦不問我在位之功力。」言其有貪賢之名，無用賢之實。《大雅·板》篇云：「我即爾謀，聽我囂囂。」毛傳云：「囂囂猶謷謷也。」鄭箋云：「我就女而謀，欲忠告以善道，女反聽我言謷謷然不肯受。」是皆傲慢賢者。敖、謷、囂音義同。\n佌佌、瑣瑣，小也。（皆才器細陋。○佌音此。）"
      },
      {
        "index": 39,
        "text": "疏「佌佌、瑣瑣，小也」。○釋曰：皆才器細陋也。《小雅·正月》云：「佌佌彼有星。」毛傳云：「佌佌，小也。」鄭箋云：「此言小人富也。」舍人曰：「瑣瑣，計謀褊淺之貌。」《節南山》云：「瑣瑣姻亞。」鄭箋云：「瑣瑣婚姻妻黨之小人。」\n悄悄、慘慘，慍也。（皆賢人愁恨。）"
      },
      {
        "index": 40,
        "text": "疏「悄悄、慘慘，慍也」。○釋曰：慍，恨怒也。皆賢人愁恨也。《邶風·柏舟》云：「憂心悄悄，慍於群小。」毛傳云：「慍，怒也。悄悄，憂貌。」李巡曰：「慘慘，憂之慍。《大雅·抑》篇云：「我心慘慘。」毛傳云：「慘慘，憂不樂也。」\n痯痯、瘐瘐，病也。（皆賢人失誌，懷憂病也。○痯，管。瘐，羊主反。）"
      },
      {
        "index": 41,
        "text": "疏「痯痯、瘐瘐，病也」。○釋曰：《小雅·杕杜》云：「四牡痯痯。」毛傳云：「痯痯，罷。」又《大雅·板》篇云：「靡聖管管。」毛傳云：「管管，無所依也。」《小雅·正月》云：「憂心愈愈。」毛傳云：「愈愈，憂懼也。」此皆賢人失誌，懷憂病也。"
      },
      {
        "index": 42,
        "text": "殷殷、惸惸、忉忉、慱慱、欽欽、京京、忡忡、惙惙、怲怲、弈弈，憂也。（此皆作者歌事以詠心憂。○惸，瓊。慱，團。怲，柄。）"
      },
      {
        "index": 43,
        "text": "疏「殷殷」至「憂也」。○釋曰：《小雅· 正月》云：「憂心慇慇。」毛傳云：「慇慇然痛也。」又云：「憂心惸惸。」毛傳云：「惸惸，憂意也。」《檜風·羔裘》云：「勞心忉忉。」鄭箋云：「三諫不從，待放而去，思君如是，心忉忉然。」又《素冠》云：「勞心慱慱。」毛傳云：「慱慱，憂勞也。」《秦風》云：「憂心欽欽。」毛傳云：「思望之心中欽欽然。」《小雅·正月》云：「憂心京京。」毛傳云：「京京，憂不去也。」《召南·草蟲》云：「未見君子，憂心忡忡。」毛傳云：「忡忡，猶衝衝也。」鄭箋云：「未見君子者，謂在塗時也。在塗而憂，憂不當君子，無以寧父母，故心衝衝然。」又曰：「憂心惙惙。」毛傳云：「惙惙，憂也。」《小雅·頍弁》云：「憂心怲怲。」毛傳云：「怲怲，憂盛滿也。」又云：「憂心弈弈。」毛傳云：「弈弈然無所薄也。」此皆作者歌事以詠心憂也。\n畇畇，田也。（言墾辟也。○勻音巡。）"
      },
      {
        "index": 44,
        "text": "疏「畇畇，田也」。○釋曰：謂耕墾開闢土田勻勻然也。《小雅·信南山》云：「勻勻原隰。」毛傳云：「勻勻，墾辟貌。」\n畟畟，耜也。（言嚴利。○畟，楚力反。）"
      },
      {
        "index": 45,
        "text": "疏「畟畟，耜也」。○釋曰：舍人曰：「畟畟，耜入地之貌。」《周頌·良耜》云：「畟畟良耜，俶載南畝。」毛傳云：「畟畟，猶測測也。」鄭箋云：「良，善也。農人測測，以利善之耜熾菑是南畝也。」是言耜之嚴利也。\n郝郝，耕也。（言土解。○郝，釋。）"
      },
      {
        "index": 46,
        "text": "疏「郝郝，耕也」。○釋曰：謂耕地，其土解散郝郝然也。《周頌·載芟》云：「其耕澤澤。」鄭箋云：「土氣烝達而和，耕之則澤澤然解散。」郝郝、澤澤並音釋，其義亦同。\n繹繹，生也。（言種調。）"
      },
      {
        "index": 47,
        "text": "疏「繹繹，生也」。○釋曰：舍人云：「穀皆生之貌。」《載芟》云：「驛驛其達。」毛傳云：「達，射也。」鄭箋云：「達，出地也。」是言其種調勻，皆出地而生也。繹與驛音義同。\n穟穟，苗也。（言茂好也。○穟音遂。）"
      },
      {
        "index": 48,
        "text": "疏「穟穟，苗也」。○釋曰：《大雅·生民》云：「禾役穟穟。」毛傳云：「役，列也。穟穟，苗好美也。」是言茂好也。\n綿綿，穮也。（言芸精。○穮，方遙反。）"
      },
      {
        "index": 49,
        "text": "疏「綿綿，穮也」。○釋曰：孫炎云：「綿綿，言詳密也。」《載芟》云：「綿綿其麃。」毛傳云：「麃，耘也。」《說文》云：「穮，耨鉏田也。」《字林》云：「穮，耕禾間也。」是言芸耨精也。穮、麃，耘、芸，音義同。\n挃挃，穫也。（刈禾聲。○挃，丁秩反。穫，戶郭反。）栗栗，眾也。（積聚緻。）"
      },
      {
        "index": 50,
        "text": "疏「挃挃，穫也。栗栗，眾也」。○釋曰：孫炎云：「挃挃，穫聲也。」李巡曰：「栗栗，積聚之眾也。」《良耜》云：「穫之挃挃，積之栗栗。」毛傳云：「挃挃，穫聲也。栗栗，眾多也。」《小爾雅》云：「截穎謂之挃。」故郭雲「刈禾聲」、「積聚緻」也。緻謂密也。\n溞溞，淅也。（洮米聲。○溞，蘇刀切。淅音錫。）烰烰，烝也。（氣出盛。）"
      },
      {
        "index": 51,
        "text": "疏「溞溞，淅也。烰烰，烝也。」○釋曰：《大雅·生民》云：「釋之叟叟，烝之浮浮。」毛傳云：「釋，淅米也。叟叟，聲也。浮浮，氣也。」鄭箋云：「釋之烝之，以為酒及簠簋之實。」故郭雲「洮米聲」、「氣出盛」也。溞、叟音異義同。烰、浮音義同。\n俅俅，服也。（謂戴弁服。）"
      },
      {
        "index": 52,
        "text": "疏「俅俅，服也」。○釋曰：《周頌·絲衣》云：「載弁俅俅。」毛傳云：「俅俅，恭順貌。」鄭箋云：「載猶戴也。弁，爵弁也。爵弁而祭於王，士服也。」故郭雲「謂戴弁服」。\n峨峨，祭也。（謂執圭璋助祭。）"
      },
      {
        "index": 53,
        "text": "疏「峨峨，祭也」。○釋曰：《大雅·棫樸》云：「奉璋峨峨。」毛傳云：「半珪曰璋。峨峨，盛壯也。」鄭箋云：「璋，璋瓚也。祭祀之禮，王裸以圭瓚，諸臣助之，亞裸以璋瓚，奉璋之儀峨峨然。」故郭雲「執圭璋助祭」也。\n鍠鍠，樂也。（鍾鼓音。○鍠音黃。）"
      },
      {
        "index": 54,
        "text": "疏「鍠鍠，樂也」。○釋曰：《周頌·執競》云：「鍾鼓喤喤。」毛傳云：「喤喤，和也。」鄭箋云：「武王既定天下，祭祖考之廟，奏樂而八音克諧。」字書云：「鍠鍠，樂之聲也。」故郭雲「鍾鼓音」。鍠、喤音義同。\n穰穰，福也。（言饒多。）"
      },
      {
        "index": 55,
        "text": "疏「穰穰，福也」。○釋曰：《執競》云：「降福穰穰。」毛傳云：「穰穰，眾也。」鄭箋云：「神與之福，又眾大，謂如嘏辭也。」是言得福饒多也。\n子子孫孫，引無極也。（世世昌盛長無窮。）"
      },
      {
        "index": 56,
        "text": "疏「子子孫孫，引無極也」。○釋曰：「子子孫孫。」《小雅·楚茨》文也。「引無極也」者，作者所以釋之也。舍人曰：「子孫長行美道，引無極也。」郭云：「世世昌盛長無窮。」\n顒顒卬卬，君之德也。（道人君者之德望。）"
      },
      {
        "index": 57,
        "text": "疏「顒顒卬卬，君之德也」。○釋曰：此道人君之德望也。「顒顒卬卬」，《大雅· 卷阿》文也。「君之德也」者，作者釋之也。案《詩》云：「顒顒卬卬，如圭如璋，令聞令望。」毛傳云：「顒顒，溫貌。卬卬，盛貌。」鄭箋云：「令，善也。王有賢臣，與之以禮義相切差，體貌則顒顒然敬順，志氣則卬卬然高朗，如玉之圭璋也。人聞之則有善聲譽，人望之則有善威儀，德行相副。」\n丁丁、嚶嚶，相切直也。（丁丁，砍木聲。嚶嚶，兩鳥鳴，以喻朋友切磋相正。○丁音爭。）"
      },
      {
        "index": 58,
        "text": "疏「丁丁、嚶嚶，相切直也」。○釋曰：直猶正也。《小雅·伐木》云：「伐木丁丁，鳥鳴嚶嚶。」鄭箋云：「昔日未居位，在農之時，與友生於山岩伐木，為勤苦之事，猶以道德相切正也。」故郭云：「丁丁，伐木聲。嚶嚶，兩鳥鳴以喻朋友切磋相正。」"
      },
      {
        "index": 59,
        "text": "藹藹、萋萋，臣盡力也。（梧桐茂，賢士眾，地極化，臣竭忠。）噰噰、喈喈，民協服也。（鳳凰應德鳴相和，百姓懷附興頌歌。○盡，苦忍切。喈音皆。）"
      },
      {
        "index": 60,
        "text": "疏「藹藹」至「服也」。○釋曰：《大雅· 卷阿》云：「藹藹王多吉士。」鄭箋云：「王之朝多善士藹藹然。」又云：「菶菶萋萋，雝雝喈喈。」毛傳云：「梧桐盛也，鳳皇鳴也，臣竭其力，則地極其化；天下和洽，則鳳皇樂德。」鄭箋云：「菶菶萋萋，喻君德盛也。雝雝喈喈，喻民臣和協。」是皆臣下盡力，民人協服也。故郭云：「梧桐茂，賢士眾，地極化，臣竭忠」，「鳳皇應德鳴相和，百姓懷附興頌歌」也。\n佻佻、契契，愈遐急也。（賦役不均，小國困竭。賢人憂歎，遠益急切。○佻，敕料。契，苦結反。）"
      },
      {
        "index": 61,
        "text": "疏「佻佻、契契，愈遐急也」。○釋曰：愈，益也。遐，遠也。謂賦役不均，小國困竭，賢人憂歎，遠益急切也。《小雅· 大東》云：「糾糾葛屨，可以履霜。佻佻公子，行彼周行。」毛傳云：「佻佻，獨行貌。公子，譚公子也。」鄭箋云：「云：「葛屨，夏屨也。周行，周之列位也。言時財貨盡，雖公子衣屨不能順時，乃夏之葛屨，今以履霜送轉餫，因見使行周之列位者，而發幣焉，言雖困乏，猶不得止。」又云：「契契寤歎，哀我憚人。」毛傳云：「契契，憂苦也。」鄭箋云：「今譚大夫契契憂苦而寤歎，哀其人民之勞苦。」是也。\n宴宴、粲粲，尼居息也。（盛飾宴安，近處優閑。○尼，女乙切。）"
      },
      {
        "index": 62,
        "text": "疏「宴宴、粲粲，尼居息也」。○釋曰：尼，近也。謂宴安盛飾，近處優閑也。《小雅·北山》：「或燕燕居息。」毛傳云：「燕燕，安息貌。」又《大東》云：「東人之子，職勞不來。西人之子，粲粲衣服。」毛傳云：「東人，譚人也。來，勤也。西人，京師人也。粲粲，鮮盛也。」鄭箋云：「職，主也。東人勞苦而不見，謂京師人衣服鮮絜而逸豫。言王政偏甚也。」\n哀哀、淒淒，懷報德也。（悲苦征役，思所生也。）"
      },
      {
        "index": 63,
        "text": "疏「哀哀、淒淒，懷報德也」。○釋曰：懷，思也。悲苦征役，思報父母之德也。《小雅·蓼莪》云：「哀哀父母，生我劬勞。」鄭箋云：「哀哀者，恨不得終養父母，報其生長已之苦。」郭音云：「淒本或作萋。」《出車》云：「赫赫南仲，薄伐西戎。春日鷃鷃，卉木萋萋。」是也。言以此征役，故思所生也，所生謂父母。\n儵儵、嘒嘒，罹禍毒也。（悼王道穢塞，羨蟬鳴自得，傷已失所，遭讒賊。○儵，徒的。嘒，呼惠。）"
      },
      {
        "index": 64,
        "text": "疏「儵儵、嘒嘒，罹禍毒也」。○釋曰：罹，遭也。《小雅· 小弁》云：「踧踧周道，鞫為茂草。」毛傳云：「踧踧，平易也。周道，周室之通道。鞫，窮也。」鄭箋云：「此喻幽王信褒姒之讒，亂其德政，使不通於四方。」 又曰：「菀彼柳斯，鳴蜩嘒嘒。」毛傳云：「蜩，蟬也。嘒嘒，聲也。」鄭箋云：「柳未茂盛則多蟬。」案《詩》敘云：「《小弁》，刺幽王也。太子之傅作焉。」 毛傳云：「幽王取申女，生太子宜咎。又說褒姒，生子伯服，立以為後，而放宜咎，將殺之。」故郭云：「悼王道穢塞，羨蟬鳴自得，傷已失所，遭讒賊。」儵、踧並音狄。\n晏晏、旦旦，悔爽忒也。（傷見絕棄，恨士失也。）"
      },
      {
        "index": 65,
        "text": "疏「晏晏、旦旦，悔爽忒也」。○釋曰：悔，恨也。爽忒，差失也。皆婦人恨夫棄已而行差失也。《衛風·氓》篇云：「總角之晏，言笑晏晏。信誓旦旦。」毛傳云：「總角，結髮也。晏晏，和柔也。信誓旦旦然。」鄭箋云：「我為童女，未笄結髮宴然之時，女與我言笑晏晏然而和柔，我其以信相誓旦旦耳。言其懇惻款誠。」案《詩》敘云：「《氓》，剌時也。宣公之時，禮義消亡，淫風大行。男女無別，遂相奔誘。華落色衰，復相棄背。或乃困而自悔，喪其妃耦。故敘其事以風焉。」故郭云：「傷見絕棄，恨士失也。」\n皋皋、肙肙，刺素食也。（譏無功德，屍寵祿也。○肙，胡大反。刺，七賜反。）"
      },
      {
        "index": 66,
        "text": "疏「皋皋、肙肙，刺素食也」。○釋曰：素，空也。刺無德而空食其祿也。舍人曰：「皋皋，不治之貌。」《大雅·召旻》云：「皋皋訿訿，曾不知玷。」毛傳云：「皋皋，頑不知其道也。」鄭箋云：「玷，缺也。王政已大壞，小人在位，曾不知大道之缺。」某氏云：「鞙鞙，無德而佩。」《小雅· 大東》云：「鞙鞙佩遂，不以其長。」毛傳云：「鞙鞙，玉貌。遂，瑞也。」鄭箋云：「佩遂者，以瑞玉為佩，佩之鞙鞙然，居其官職，非其才之所長也。徒美其佩而無其德，刺其素飧。」是也。郭雲「譏無功德，屍寵祿也」者，案鄭注《禮記》云：「屍謂不知人事，無辭讓也。以其屍者，神象居位不言，但受祭享，小人在位亦無言，而受寵祿有似於屍。」故云「屍寵祿也」。肙、鞙音義同。\n懽懽、愮愮，憂無告也。（賢者憂懼，無所訴也。○懽音貫。愮音遙。）"
      },
      {
        "index": 67,
        "text": "疏「懽懽、愮愮，憂無告也」。○釋曰：謂賢者憂懼，無所告訴也。《大雅·板》篇云：「老夫灌灌。」毛傳云：「灌灌，猶款款也。」鄭箋云：「老夫諫女款款然。」《王風》云：「中心搖搖。」毛傳云：「搖搖，憂無所愬。」懽、灌，愮、搖，音義同。\n憲憲、洩洩，製法則也。（佐興虐政，設教令也。）"
      },
      {
        "index": 68,
        "text": "疏「憲憲、洩洩，製法則也」。○釋曰：李巡曰：「皆惡黨為製法則也。」孫炎曰：「厲王方虐，諂臣並為製作法令。」《大雅·板》篇云：「天之方難，無能憲憲。天之方蹶，無能泄泄。」毛傳云：「憲憲，猶欣欣也。蹶，動也。泄泄，猶遝遝也。」鄭箋云：「天，斥王也。王方欲艱難天下之民，又方變更先王之道，臣乎女無憲憲然，無遝遝然，為之制法度，達其意以成其惡。」皆是佐興虐政，設教令也。\n謔謔、謞謞，崇讒慝也。（樂禍助虐，增譖惡也。○謞，虛各切。）"
      },
      {
        "index": 69,
        "text": "疏「謔謔、謞謞，崇讒慝也」。○釋曰：崇，增也。讒，譖也。慝，惡也。言樂禍助虐，增譖惡也。舍人曰：「謔謔、謞謞皆盛烈貌。」孫炎曰：「厲王暴虐，大臣謔謔然喜，謞謞然盛，以興讒惡也。」《大雅·板》篇云：「天之方虐，無然謔謔。」毛傳云：「謔謔然喜樂。」鄭箋云：「王方為酷虐之政，女無謔謔然以讒慝助之。」又曰：「多將熇謞，不可救藥。」毛傳云：「熇熇然熾盛也。」鄭箋云：「多行熇熇，慘毒之惡，誰能止其禍？」是也。謞、熇音義同。\n翕翕、訿訿，莫供職也。（賢者陵替奸黨熾，背公恤私曠職事。○訿，子氏切。）"
      },
      {
        "index": 70,
        "text": "疏「翕翕、訿訿，莫供職也」。○釋曰：言賢者陵替，奸黨熾盛，背公恤私，曠其職事，無肯供職也。《小雅·小旻》云：「潝潝訿訿，亦孔之哀。」毛傳云：「潝潝然患其上，訿訿然思不稱乎上。」鄭箋云：「臣不事君，亂之階也，甚可哀也。」又《大雅·召旻》云：「皋皋訿訿。」毛傳云：「訿訿，窳不共事也。」故郭雲「賢者陵替奸黨熾，盛背公恤私曠職事」。《說文》云：「窳，懶也。草木皆自豎立，惟瓜瓠之屬臥而不起，似若懶人常臥室，故字從宀（音眠）。」\n速速、蹙蹙，惟逑鞫也。（陋人專祿國侵削，賢士永哀念窮迫。）"
      },
      {
        "index": 71,
        "text": "疏「速速、蹙蹙，惟逑鞫也」。○釋曰：惟，念也。逑，急迫也。鞫，窮也。言鄙陋小人專據爵祿，國土侵削，致賢士永哀念其窮迫也。《小雅·正月》云：「蔌蔌陋也。」鄭箋云：「穀，祿也。此言小人富而寠陋將貴也。」又《節南山》云：「蹙蹙靡所騁。」毛傳云：「騁，極也。」鄭箋云：「蹙蹙，小之貌。我視四方土地日見侵削於夷狄，蹙蹙然雖欲馳騁無所之也。」速、蔌音義同。\n抑抑，密也。（威儀審諦。）秩秩，清也。（德音清泠。）"
      },
      {
        "index": 72,
        "text": "疏「抑抑，密也。秩秩，清也」。○釋曰：言威儀審諦、德音清泠也。舍人曰：「威儀密靜也。」《大雅·假樂》云：「威儀抑抑，德音秩秩。」鄭箋云：「成王立朝之威儀，致密無所失，教令又清明，天下皆樂仰之。」\n甹夆，掣曳也。（謂牽拕。○甹，普經切。夆，芳逢切。掣，充泄切。）"
      },
      {
        "index": 73,
        "text": "疏「甹夆，掣曳也」。○釋曰：孫炎曰：「謂相掣曳入於惡也。」郭云：「謂牽挽。」《周頌·小毖》（嗣王求助也）云：「莫予荓蜂。」毛傳云：「笄蜂，<廣挈>曳也。」鄭箋云：「群臣小人無敢我<廣挈>曳，謂為譎詐誑欺不可信也。」然則掣曳者，從旁牽挽之言。是挽離正道，使就邪僻。荓、甹，夆、蜂，掣、<廣挈>，音義同\n朔，北方也。（謂幽朔。）"
      },
      {
        "index": 74,
        "text": "疏「朔，北方也」。○釋曰：舍人曰：「朔，盡也。北方萬物盡故言朔也。」李巡曰：「萬物盡於北方。」《小雅·出車》云：「城彼朔方。」毛傳云：「朔方，北方也。」但北方大名，皆言朔方。《堯典》云：「宅朔方。」故郭雲「謂幽朔」。\n不俟，不來也。（不可待，是不復來。）\n疏「不俟，不來也」。○釋曰：俟，待也。既雲不待，是不來也。郭云：「不可待，是不復來。」\n不遹，不跡也。（言不循軌跡也。○遹，聿。）"
      },
      {
        "index": 75,
        "text": "疏「不遹，不跡也」。○釋曰：遹，循也。軌跡也。謂不循道者曰不跡。郭云：「言不循軌跡也。」《小雅·沔彼》云：「念彼不跡。」毛傳云：「不跡，不循道也。」是矣。\n不徹，不道也。（徹亦道也。）"
      },
      {
        "index": 76,
        "text": "疏「不徹，不道也」。○釋曰：《小雅十月》云：「天命不徹。」毛傳云：「徹，道也。」鄭箋云：「不道者，言王不循天之政教。」是也。\n勿念，勿忘也。（勿念，念也。）\n疏「勿念，勿忘也」。○釋曰：勿念，念也。念即不忘也。若《大雅·文王》篇云：「無念爾祖。」是也。\n萲、諼，忘也。（義見《伯兮》、《考槃》詩。○萲、諼音喧。）"
      },
      {
        "index": 77,
        "text": "注「義見《伯兮》、《考盤》詩」。○釋曰：《衛風·伯兮》云：「焉得諼草。」毛傳云：「諼草令人忘憂。」又《考槃》云：「永矢弗諼。」是也。《伯兮》篇本或作萲草。\n每有，雖也。（《詩》曰：「每有良朋。」辭之雖也。）"
      },
      {
        "index": 78,
        "text": "疏「每有，雖也」。○釋曰：《小雅·常棣》云：「每有良朋，況也永歎。」毛傳云：「況，茲。永，長也。」箋云：「每有，雖也。良，善也。當急難之時，雖有善同門來，茲對之長歎而已。」郭云：「辭之雖也」者，言為辭語之雖，無佗義也。\n饎，酒食也。（猶今雲饎饌，皆一語而兼通。）"
      },
      {
        "index": 79,
        "text": "疏「饎，酒食也」。○釋曰：《小雅·天保》云：「吉蠲為饎。」毛傳云：「吉，善。蠲，絜也。饎，酒食也。」郭云：「猶今雲饎饌，皆一語而兼通」者，言饎之一字兼通酒食兩名也。李巡曰：「得酒食則喜歡也。」\n舞、號，雩也。（雩之祭，舞者籲嗟而請雨。○雩音於。）"
      },
      {
        "index": 80,
        "text": "疏「舞、號，雩也」。○釋曰：孫炎云：「雩之祭，有舞有號。」《左傳》云：「龍見而雩。」服、杜皆云：「雩之言遠也。遠為百穀祈膏雨。」《月令·仲夏》云：「大雩帝。」鄭注云：「雩，籲嗟求雨之祭也。」郭云：「雩之祭，舞者籲嗟而請雨。」是同鄭說也。\n暨，不及也。（《公羊傳》曰：「及，我欲之，暨，不得巳。」暨，不得已，是不得及。○暨音忌。）"
      },
      {
        "index": 81,
        "text": "注「《公羊》」至「得及」。○釋曰：案《春秋》隱元年「三月，公及邾婁儀父盟於昧」。《公羊傳》曰：「及者何？與也。會、及、暨皆與也。曷為或言會，或言及，或言暨？會猶最也，及猶汲汲也，暨猶暨暨也。及，我欲之；暨，不得已也。」然則暨者非我欲之，事不獲已而為會者也，故云不及也。\n蠢，不遜也。（蠢動為惡，不謙遜也。）"
      },
      {
        "index": 82,
        "text": "疏「蠢，不遜也」。○釋曰：蠢，動也。遜，順也。言蠢動為惡，不謙遜也。《小雅·采芑》：「蠢爾蠻荊，大邦為仇。」是也。"
      },
      {
        "index": 83,
        "text": "如切如磋，道學也。（骨象須切磋而為器，人須學問以成德。）如琢如磨，自脩也。（玉石之被琢磨，猶人自脩飾。）瑟兮僴兮，恂栗也。（恒戰竦。）赫兮烜兮，威儀也。（貌光宣。）有斐君子，終不可諼兮。（斐，文貌。）道盛德至，善民之不能忘也。（常思詠。○僴音限。烜音喧。）"
      },
      {
        "index": 84,
        "text": "疏「如切」至「忘也」。○釋曰：此舉《衛風·淇澳》篇文以釋之也。雲「如切如磋」者，《詩》文也。雲「道學也」者，作者以釋詩也。道，言也。言人之學以成德，如切磋骨象以成器。毛傳云：「治骨曰切，象曰磋，道其學而成也。」故郭云：「骨象須切磋而為器，人須學問以成德。」雲「如作如磨」者，《詩》文也。雲「自脩也」者，釋之也。言人自脩飾如琢磨玉石。毛傳云：「治玉曰琢，石曰磨，聽其規諫以自脩，如玉石之見琢磨。」郭云：「玉石之被雕磨，猶人自脩飾。」雲「瑟兮僴兮」者，《詩》文也。「恂栗也」者，釋之也，謂嚴恂戰栗也。故郭雲」恒戰竦「。毛傳云：「瑟，矜莊貌。僴，寬大貌。」是外貌莊嚴，又內寬裕也。雲「赫兮烜兮」者，《詩》文也。「威儀也」者，釋之也。言赫烜者，容儀發揚之言，故言「威儀也」。毛傳云：「赫，有明德赫赫然。烜，威儀容止宣著也。」故郭云：「貌光宣。」雲「有斐君子，終不可諼兮」者，《詩》文也。雲「道盛德至，善民之不能忘也」者，釋之也。毛傳云：「斐，文章貌。諼，忘也。」 此道有裴然文章之君子，盛德至善如此，故民稱之，常思詠，終不能忘也。案《詩》稱君子，謂武公。\n既微且尰。骭瘍為微，腫足為尰。（骭，腳脛。瘍，瘡也。○尰，詩勇切。骭音莧。瘍音羊。）"
      },
      {
        "index": 85,
        "text": "疏「既微」至「為尰」。○釋曰：雲「既微且尰」者，《小雅·巧言》文也。雲「骭瘍為微，腫足為尰」者，釋之也。孫炎曰：「皆水濕之疾也。」郭云：「骭，腳脛也。瘍，瘡也。」然則膝脛之下有瘡腫，是涉水所為，故鄭箋亦云：「此人居下濕之地，故生微尰之疾。」《詩》云「居河之麋」，是居下濕也。\n是刈是。，煮之也。（煮葛為絺綌。）"
      },
      {
        "index": 86,
        "text": "疏「是刈是。，煮之也」。○釋曰：雲「是刈是」者，《周南·葛覃》文也。云：「，煮之也」者，釋之也。舍人曰：「是刈，刈取之。是，煮治之。」郭云：「煮葛為絺綌。」以煮之於，故曰煮，非訓為煮。以彼下雲「為絺為綌」，故知煮葛為絺綌也。毛傳云：「精曰絺，粗曰綌。」\n履帝武敏。武，跡也。敏，拇也。（拇跡大指處。○拇音畝。）"
      },
      {
        "index": 87,
        "text": "疏「履帝武敏。武，跡也。敏，拇也」。○釋曰：雲「履帝武敏」者，《大雅·生民》文也。雲「武，跡也。敏，拇也」者，釋之也。雲「拇跡大指處」，鄭箋《詩》云：「祀郊禖之時，時則有大神之跡，薑原履之，足不能滿，履其拇指之處，於是遂有身，而生後稷。」是其事也。\n張仲孝友。（周宣王時賢臣。）善父母為孝，善兄弟為友。"
      },
      {
        "index": 88,
        "text": "疏「張仲」至「為友」。○釋曰：雲「張仲孝友」者，《小雅·六月》文也。雲「善父母為孝，善兄弟為友」者，釋之也。李巡云：「張姓，仲字，其人孝，故稱孝友。」毛傳云：「張仲，賢臣也。」鄭箋云：「張仲，吉甫之友，其性孝友。」以《詩》敘雲「《六月》，宣王北伐也」，故郭云：「周宣王時賢臣。」\n有客宿宿，言再宿也。有客信信，言四宿也。（再宿為信，重言之，故知四宿。）"
      },
      {
        "index": 89,
        "text": "疏「有客」至「四宿也」。○釋曰：雲「有客宿宿、有客信信」者，《周頌·有客》文也。雲「言再宿也」，「言四宿也」者，釋之也。毛傳云：「一宿曰宿，再宿曰信。」各重言之，故知再宿及四宿也。\n美女為媛。（所以結好媛。○媛，於眷切。）"
      },
      {
        "index": 90,
        "text": "疏「美女為媛」。○釋曰：《詩·鄘風·君子偕老》云：「展如之人兮，邦之媛也。」故此釋之。郭云：「所以結好媛。」孫炎曰：「君子之援助。」然則由有美可以援助君子，故云「美女為媛」。\n美士為彥。（人所彥詠。）"
      },
      {
        "index": 91,
        "text": "疏「美士為彥」。○釋曰：《鄭風·羔裘》云：「彼其之子，邦之媛兮。」故此釋之也。毛傳云：「彥，士之美稱。」郭云：「人所彥詠。」舍人曰：「國有美士，為人所言道。」\n其虛其徐，威儀容止也。（雍容都雅之貌。）"
      },
      {
        "index": 92,
        "text": "疏「其虛其徐，威儀容止也」。○釋曰：雲「其虛其徐」者，《鄘風·北風》文也。「威儀容止也」者，釋之也。郭云：「雍容都雅之貌。」孫炎云：「虛、徐，威儀謙退也。」然則虛徐者，謙虛閑徐之義。故鄭箋云：「威義虛徐，寬仁者也。」《詩》作「其邪」，此作「其徐」，字雖異，音實同。故鄭箋云：「邪讀如徐。」\n猗嗟名兮，目上為名。（眉眼之間。○猗，於宜切。）"
      },
      {
        "index": 93,
        "text": "疏「猗嗟名兮，目上為名」。○釋曰：雲「猗嗟名兮」者，《齊風·猗嗟》文也。雲「目上為名」者，釋之也。孫炎云：「上平博。」郭云：「眉捷之間。」\n式微式微者，微乎微者也。（言至微。）"
      },
      {
        "index": 94,
        "text": "疏「式微」至「者也」。○釋曰：雲「式微式微」者，《邶風·式微》文也。雲「微乎微者也」，釋之也。郭云：「言至微。」鄭箋云：「式，發聲也。」 案《詩》敘云：「《式微》，黎侯寓於衛，其臣勸以居也。」然則以君被逐，既微又見卑賤，是至微也。不取「式」為義，故鄭雲「發聲也」。\n之子者，是子也。（斥所詠。）"
      },
      {
        "index": 95,
        "text": "疏「之子者，是子也」。○釋曰：《詩》言「之子」者多矣，故此釋之。李巡云：「之子者，論五方之言，是子也。」然則「之」為語助，人言之子者，猶言是此子也。《桃夭》傳云「嫁子」，彼說嫁事，為嫁者之子。《漢廣》「之子」，則貞絜者之子。《東山》「之子」，言其妻。《白華》「之子」，斥幽王。各隨其事而名之，故郭雲「斥所詠」。\n徒禦不驚，輦者也。（步挽輦車。）"
      },
      {
        "index": 96,
        "text": "疏「徒禦不驚，輦者也」。○釋曰：雲「徒禦不驚」者，《小雅· 車攻》文也。雲「輦也」者，釋之也。此止解徒字也。諸徒皆為徒行，此獨為輦，是以辨之。《地官·鄉師》云：「大軍旅會同，治其輦。」注云：「輦，人免行所以載任器也，止以為蕃營。《司馬法》：輦有一斧、一斤、一鑿、一梩。周輦加二板、二築。夏後氏二十人而輦，殷十八人而輦，周十五人而輦。」是會同田獵，人挽輦以徒行也。故郭云：「步挽輦車。」\n襢裼，肉袒也。（脫衣而見體。○襢音旦。裼音息。）暴虎，徒搏也。（空手執也。）"
      },
      {
        "index": 97,
        "text": "疏「襢裼」至「搏也」。○釋曰：《鄭風·大叔於田》云：「襢裼暴虎。」故此釋之。毛傳云：「襢裼，肉袒也。」李巡曰：「襢裼，脫衣見體曰肉袒。」 孫炎曰：「袒去裼衣。」郭云：「脫衣而見體。」毛傳又云：「暴虎，空手以搏之。」舍人曰：「無兵空手搏之。」然則徒，空也。故郭云：「空手執也。」\n馮河，徒涉也。（無舟楫。○馮音平。）"
      },
      {
        "index": 98,
        "text": "疏「馮河，徒涉也」。○釋曰：《小雅·一旻》云：「不敢馮河。」故此釋之也。李巡曰：「無舟而渡水曰徒涉。」郭云：「無舟楫。」毛傳云：「馮，陵也。」然則空涉水，陵波而渡，故訓馮為陵也。"
      },
      {
        "index": 99,
        "text": "籧篨，口柔也。（籧篨之疾，不能俯。口柔之人，視人顏色，常亦不伏，因以名雲。○籧音渠，篨音除，）戚施，麵柔也。（戚施之疾，不能仰。麵柔之人常俯，似之，亦以名雲。）"
      },
      {
        "index": 100,
        "text": "疏「籧篨」至「麵柔也」。○釋曰：《邶風·新台》云：「籧篨不鮮。」又曰：「得此戚施。」故此釋之也。毛傳云：「籧篨，不能俯者。戚施，不能仰者。」李巡曰：「籧篨，巧言好辭，以口饒人，是謂口柔。戚施，和顏悅色以誘人，是謂麵柔。但籧篨、戚施本人疾之名，故《晉語》雲『籧篨不可使俯，戚施不可使仰』。」是也。人口柔者，必仰麵觀人之顏色而為辭，似籧篨不俯之人，因名口柔者為「籧篨」。麵柔者，必低首下人，媚以容色，似戚施之人，因名麵柔者為 「戚施」。故郭云：「籧篨之疾，不能俯。口柔之人，視人顏色，常亦不伏，因以名雲。」\n誇毗，體柔也。（屈已卑身以柔順人也。○誇音誇。）"
      },
      {
        "index": 101,
        "text": "疏「誇毗，體柔也」。○釋曰：《大雅·板》篇云：「無為誇毗。」故此釋之也。毛傳云：「誇毗以柔人也。」李巡曰：「屈已卑身求得於人曰體柔。」然則誇毗者，便辟，其足前卻為恭，以形體順從於人。故郭雲「屈已卑身以柔順人也」。\n婆娑，舞也。（舞者之容。）"
      },
      {
        "index": 102,
        "text": "疏「婆娑，舞也」。○釋曰：《陳風·東門之》云：「婆娑其下。」故此釋之。李巡曰：「婆娑，盤辟，舞也。」郭云：「舞者之容。」孫炎曰：「舞者之容婆娑。」然則婆娑，舞者之狀貌也。\n擗，拊心也。（謂椎焜也。○擗，婢亦。拊，撫。）\n疏「擗，拊心也」。○釋曰：《邶風·柏舟》云：「寤擗有摽。」謂拊心也。郭云：「謂椎焜也。」\n偒憐，撫掩之也。（撫掩猶撫拍，謂慰恤也。）\n疏「偒憐，撫掩之也」。○釋曰：撫掩猶撫拍，謂慰恤也。《小雅·鴻雁》云：「爰及偒人。」\n緎，羔裘之縫也。（縫飾羔皮之名。○緎，棫。縫，逢。）"
      },
      {
        "index": 103,
        "text": "疏「緎，羔裘之縫也」。○釋曰：《召南·羔裘》云：「羔羊之革，素絲五緎。」故此解之也。孫炎云：「緎之為界緎。」然則縫合羔羊皮為裘，縫即皮之界緎，因名裘縫為緎。故郭云：「縫飾羔皮之名。」\n殿屎，呻也。（呻吟之聲。○殿，丁練切。屎音希。）"
      },
      {
        "index": 104,
        "text": "疏「殿屎，呻也」。○釋曰：《大雅·板》云：「民之方殿屎。」毛傳云：「殿屎，呻吟也。」是用此為說。郭云：「呻吟之聲。」孫炎云：「人愁苦呻吟之聲也。」\n幬謂之帳。（今江東亦謂帳為幬。○幬音。）"
      },
      {
        "index": 105,
        "text": "疏「幬謂之帳」。○釋曰：帳一名幬。《召南·小星》云：「抱衾與裯。」鄭箋云：「幬，床帳也。」郭云：「今江東亦謂帳為幬。」幬與裯音義同。\n侜張，誑也。（《書》曰：「無或侜張為幻。」幻惑欺誑人者。○侜，張留切。）"
      },
      {
        "index": 106,
        "text": "疏「侜張，誑也」。○釋曰：《陳風·防有鵲巢》云：「誰侜為美？」毛傳云：「侜張，誑也。」鄭箋云：「女眾讒人，誰侜張誑欺我所美之人乎？」郭雲「《書》曰無或侜張為幻」者，《周書·無逸》篇文也。引之者，以證侜張謂幻惑欺誑人者。\n誰昔，昔也。（誰，發語辭。）"
      },
      {
        "index": 107,
        "text": "疏「誰昔，昔也」。○釋曰：《陳風·墓門》云：「誰昔然矣。」毛傳云：「昔，久也。」郭云：「誰，發語辭。」與毛同也。\n不辰，不時也。（辰亦時也。）"
      },
      {
        "index": 108,
        "text": "疏「不辰，不時也」。○釋曰：辰亦時也。不辰者，言不得其時也。《大雅·桑柔》云：「我生不辰，逢天僤怒。」是也。\n凡曲者為罶。（《毛詩傳》曰：「罶，曲梁也。」凡以薄為魚笱者，名為罶。○罶，力九切。）"
      },
      {
        "index": 109,
        "text": "疏「凡曲者為罶」。○釋曰：曲，薄也。凡以薄取魚為罶。郭云：「《毛詩傳》曰：罶，曲梁也」者，《小雅·魚麗》篇傳文也。雲「凡以薄為魚笱者，名為罶」者，即《釋器》雲「嫠婦之笱謂之罶」也。\n鬼之為言歸也。\n（《屍子》曰：「古者謂死人為歸人。」）"
      },
      {
        "index": 110,
        "text": "疏「鬼之為言歸也」。○釋曰：人死為鬼。《小雅·何人斯》云：「為鬼為蜮。」《周禮》曰：「享大鬼。」謂之鬼者，鬼猶歸也，若歸去然。故《屍子》曰：「古者謂死人為歸人。」\n卷四·釋親第四"
      },
      {
        "index": 111,
        "text": "疏釋曰：案《禮記·大傳》云：「聖人南面而聽天下，所最先者五，民不與焉。一曰治親。」《蒼頡》曰：「親，愛也，近也。」然則親者，恩愛狎近、不疏遠之稱也。《書》曰：「克明俊德，以親九族。」《喪服小記》曰：「親親以三為五，以五為九，上殺、下殺、旁殺，而親畢矣。」以九族之親，其名謂非一，此篇釋之，故曰「釋親」。"
      },
      {
        "index": 112,
        "text": "父為考，母為妣（《禮記》曰：「生曰父、母、妻，死曰考、妣、嬪。」今世學者從之。案《尚書》曰：「大傷厥考心」，「事厥考厥長」，「聰聽祖考之彝訓」，「如喪考妣。」《公羊傳》曰：「惠公者何？隱之考也。仲子者何？桓之母也。」《蒼頡篇》曰：「考妣延年。」《書》曰：「嬪於虞。」《書》曰：「聿嬪於京。」《周禮》有九嬪之官，明此非死生之異稱矣。其義猶今謂兄為晜、妹為胃，即是此例也。○妣音比。）父之考為王父，父之妣為王母。（如王者尊之。）王父之考為曾祖王父，王父之妣為曾祖王母。（曾猶重也。）曾祖王父之考為高祖王父，曾祖王父之妣為高祖王母。（高者言最在上。）父之世父叔父為從祖祖父，父之世母叔母為從祖祖母。（從祖而別世統異故。）父之晜弟先生為世父，後生為叔父。（世有為嫡者，嗣世統故也。）男子先生為兄，後生為弟。謂女子先生為姊，後生為妹。父之姊妹為姑，父之從父晜弟為從祖父，父之從祖晜弟為族父。族父之子相謂為族晜弟，族晜弟之子相謂為親同姓。（同姓之親無服屬。）兄之子弟之子，相謂為從父晜弟。（從父而別。）子之子為孫，（孫猶後也。）孫之子為曾孫，（曾猶重也。）曾孫之子為玄孫，（玄者，言親屬微昧也。）玄孫之子為來孫，（言有往來之親）來孫之子為晜孫，（晜，後也。《汲塚竹》書曰：「不窋之晜孫。」）晜孫之子為仍孫，（仍亦重也。）仍孫之子為雲孫。（言輕遠如浮雲。）王父之姊妹為王姑，曾祖王父之姊妹為曾祖王姑，高祖王父之姊妹為高祖王姑，父之從父姊妹為從祖姑，父之從祖姊妹為族祖姑。父之從父晜弟之母為從祖王母，父之從祖晜弟之母為族祖王母。父之兄妻為世母，父之弟妻為叔母。父之從父晜弟之妻為從祖母，父之從祖晜弟之妻為族祖母。父之從祖祖父為族曾王父，父之從祖祖母為族曾王母。父之妾為庶母。祖，王父也。晜，兄也。（今江東人通言晜。○從，並才用切。晜音昆。）　宗族。"
      },
      {
        "index": 113,
        "text": "疏「父為」至「宗族」。○釋曰：此別同宗親族。《白虎通》曰：「父，矩也，以度教子也。」又為考。考，成也，言有成德。《廣雅》云：「母，牧也。」言育養子也。又為妣。妣，媲也，媲匹於父。《廣雅》又云：「兄，況也。」況於父。又謂之晜。弟，悌也。言順於兄。子，孜也。以孝事父，常孜孜也。孫，順也。順於祖。男，任也。任家事也。女，如也。《白虎通》曰：「言如人也。」徐鍇曰：「女子從父之教，從夫之命，故曰如。」姑，故也，言尊如故也。又謂之威。徐鍇曰：「土盛於戌。土，陰之主也。故字從戌。」 《漢律》曰：「婦告威姑。」是也。姊，谘也。以其先生，言可谘問。《說文》云：「妹，女弟也。」又謂之胃。妾，接也。鄭注《禮記》云：「聞彼有禮，走而往焉，以得接見於君子也。庶母者，父之妾也。」此皆同宗之族也。《白虎通》云：「宗者何謂也？宗者尊也，為先祖主也。宗，人之所尊也。《禮記》曰：宗人將有事，族人皆侍。侍所以必有宗，何也？所以長和睦也。族者何也？族者湊也，聚也。謂恩愛相流湊，生相親愛，死相哀痛，有會聚之道，故謂之族也。」注「禮記」 至「此例也」。○釋曰：雲「《禮記》曰：生曰父、母、妻，死曰考、妣、嬪」者，《曲禮下》篇文也。雲「今世學者從之」者，謂從《禮記》，以父、母、妻為生之稱，以考、妣、嬪為死之稱。彼乃記者一家之說爾，學者膠柱，遂為生死定稱，非也。故郭氏引諸文以證之。雲「《尚書》曰：大傷厥考心」，《康誥》文也。雲「事厥考厥長」、「聰聽祖考之彝訓」者，皆《酒誥》文也。雲「如喪考妣」者，《舜典》文也。此皆生稱考妣也。雲「《公羊傳》曰：「惠公者何？隱之考也。仲子者何？桓之母也」者，隱元年傳文也。此即死稱母也。雲「《蒼頡篇》曰：考妣延年」者，此亦生稱考妣也。雲「《書》曰：嬪於虞」者，《堯典》文也。雲「《詩》曰：聿嬪於京」，《大雅· 大明》篇文也。雲「《周禮》有九嬪之官」者，屬天官掌婦學之法者也。此皆生稱嬪者也。雲「明此非死生之異稱矣」者，所以破先儒之說也。雲「其義猶今謂兄為晜、妹為胃，即是此例也」者，舉類以曉人也。○注「從祖而別世統異故」。○釋曰：解所以稱從之理也。從祖而別，繼世分宗，其統各異，故曰從祖。○注「世有為嫡者，嗣世統故也」。○釋曰：解所以稱世之義也。繼世以嫡長，先生於父則繼者也，故曰世父。《說文》叔作未，許慎曰：「從上小。」言尊行之小也。○注 「同姓之親無服屬」。○釋曰：《禮記·大傳》云：「親者屬也。」鄭注云：「有親者服，名以其屬親疏。」此經言親同姓者，謂五世之外，比諸同姓猶親，但無服屬爾。○注「孫猶後也」。○釋曰：言繼後嗣也。《廣雅》云：「孫，順也。」許慎云：「從子從係。」係，續也。言順續也，言順續先祖之後也。○注「玄者言親屬微昧也」。○釋曰：玄者，緅緇之間色，色之微昧者也。親屬微昧，故曰玄孫。○注「晜，後也。《汲塚竹書》曰：不窋之晜孫」。○釋曰：「晜，後也」，《釋言》文。《朿晳傳》曰：「大康元年，汲郡民盜發魏安釐王塚，得竹書漆字科鬥之文。」科鬥文者，周時古文也。其字頭粗尾細，似科鬥之蟲，故俗名之焉。不窋，後稷之子也。晜孫，謂毀榆也。"
      },
      {
        "index": 114,
        "text": "母之考為外王父，母之妣為外王母。母之王考為外曾王父，母之王妣為外曾王母。（異姓，故言外。）母之晜弟為舅，母之從父晜弟為從舅，母之姊妹為從母。從母之男子為從母晜弟，其女子子為從母姊妹。○母黨。"
      },
      {
        "index": 115,
        "text": "疏「母之」至「母黨」。○釋曰：此一節別母之族黨也。黨是鄉之細也。此外族屬母，若黨之屬鄉，故云母黨。雲舅者，孫炎云：「舅之言舊，尊長之稱。」《詩·秦風》云：「我送舅氏，曰至渭陽。」是也。"
      },
      {
        "index": 116,
        "text": "妻之父為外舅，妻之母為外姑。（謂我舅者，吾謂之甥。然則亦宜呼婿為甥。《孟子》曰：「帝館甥於二室。」是。）姑之子為甥，舅之子為甥，妻之晜弟為甥，姊妹之夫為甥。（四人體敵，故更相為甥。甥猶生也。今人相呼皆依此。）妻之姊妹同出為姨。（同出謂俱已嫁。《詩》曰：「邢侯之姨。」）女子謂姊妹之夫為私。（《詩》曰：「譚公維私。」）男子謂姊妹之子為出。（《公羊傳》曰：「蓋舅出。」）女子謂晜弟之子為侄，（《左傳》曰：「侄其從姑。」）謂出之子為離孫，謂侄之子為歸孫，女子子之子為外孫。女子同出，謂先生為姒，後生為娣。（同出謂俱嫁事一夫。《公羊傳》曰：「諸侯娶一國，二國往媵之，以侄娣從。娣者何？弟也。」此即其義也。）女子謂兄之妻為嫂，弟之妻為婦。（猶今言新婦是也。）長婦謂稚婦為娣婦，娣婦謂長婦為姒婦。（今相呼先後，或云妯娌。○ 侄，徒結反。姒音似。娣音第。）　妻黨。"
      },
      {
        "index": 117,
        "text": "疏「妻之」至「妻黨」。○釋曰：此一節別妻之親黨也。《內則》云：「聘則為妻。」《白虎通》云：「妻者齊也，與夫齊體。自天子下至庶人，其義一也。」○注「《孟子》曰：帝館甥於二室」。○釋曰：《孟子》云：「舜尚見帝，帝館甥於貳室。亦饗舜，迭為賓主，是天子而友匹夫也。」彼注云：「尚，上也。舜在畎<畝又>之時，堯友禮之。舜上見堯，舍之於貳室。貳室，副宮也。堯亦就饗舜之所設，更迭為賓主。《禮記》：『妻父曰外舅。』謂我舅者，吾謂之甥。堯以女妻舜，故謂堯甥。卒與之天位，是天子之友匹夫也。」注「四人」至「依此」。○釋曰：「四人」謂姑之子、舅之子、妻之晜弟、姊妹之夫，是也。此四人尊卑體敵，更相為甥。雲「甥猶生也」者，取相親之意也。注「《詩》曰：邢侯之姨，譚公維私」。○釋曰：皆《衛風·碩人》篇文也。孫炎曰：「私，無正親之言。」然則謂吾姨者，我謂之私。邢侯譚公，皆莊薑姊妹之夫。互言之耳。《春秋》「譚子奔莒」，則譚是子爵。言公者，蓋依臣子稱便文耳。注「《公羊傳》曰：蓋舅出」。○釋曰：案《春秋》襄五年「夏，叔孫豹、鄫世子巫如晉」。《公羊傳》曰：「外相如不書，此何以書？為叔孫豹率而與之俱也。叔孫豹則曷為率而與之俱？蓋舅出也。」何休云：「巫者，鄫前夫人襄公母姊妹之子也，俱莒外孫，故曰舅出。」是也。注「《左傳》曰：侄其從姑」。○釋曰：案僖十五年傳云：初，晉獻公筮嫁伯姬於秦，遇「歸妹」之「睽」。史蘇占之曰：「不吉。其繇曰：『侄其從姑。』杜注云：「震為木，離為火，火從木生離為震，妹於火為姑。謂我侄者，我謂之姑。謂子圉質秦。」是也。注「公羊」至「弟也」。○釋曰：《春秋》莊十九年「秋，公子結媵陳人之婦於鄄，遂及齊侯、宋公盟」。《公羊傳》曰：「媵者何？諸侯娶一國，則二國往媵之，以侄娣從。侄者何？兄之子也。娣者何？弟也。諸侯壹聘九女，諸侯不再娶。」何休云：「必以侄娣從之者，欲使一人有子，二人喜也。所以妨嫉，令重繼也。因以備尊尊親親也。九者，極陽數也。不再娶者，所以節人情開媵路。」注「猶今言新婦是也」。○釋曰：《儀禮·喪服傳》云：「夫之晜弟，何以無服也？其夫屬乎婦道者，妻皆母道也。其夫屬乎子道者，妻皆婦道也。謂弟之妻婦者，是嫂亦可謂之母乎？故名者，人治之大者也。可無慎乎？」鄭注云：「道猶行也。言婦棄姓，無常秩，嫁於父行則為母行，嫁於子行則為婦行，謂弟之妻為婦者，卑遠之，故謂之婦。嫂者，尊嚴之稱，是嫂亦可謂之母乎？嫂猶叟也，叟，老人稱也，是為敘男女之別爾。若已以母婦之服服兄弟之妻，兄弟之妻以舅子之服服已，則是亂昭穆之敘也。治猶理也。父母兄弟夫婦之理，人倫之大者，可不慎乎！」《大傳》曰：「同姓從宗，合族屬；異姓主名，治際會。名著而男女有別。」是別嫂婦之名也。郭雲「猶今言新婦」者，以時驗而知也。至今猶然。注「今相呼先後，或云妯娌」。○釋曰：《廣雅》云：「娣姒妯娌。娣姒，先後也。」世人多疑娣姒之名，皆以為兄妻呼弟妻為娣，弟妻呼兄妻為姒，因即惑於斯文，不知何以為說。今謂母婦之號，隨夫尊卑。娣姒之名，從身長幼，以其俱來夫族，其夫班秩，既同尊卑，無以相加，遂從身之少長。《喪服·小功章》曰：「娣姒婦報。傳曰：娣姒婦者，弟長也。」以弟長解娣姒，言娣是弟，姒是長也。《公羊傳》亦云：「娣者何？弟也。」是其以弟解娣，自然以長解姒。長謂身之年長，非夫之年長也。此雲「長婦謂稚婦為娣婦，娣婦謂長婦為姒婦」者，止言婦之長稚，不言夫之大小。《左傳》成十一年，穆薑謂聲伯之母為姒；昭二十八年傳，叔向之嫂謂叔向之妻為姒。二者皆呼夫弟之妻為姒，豈計夫之長幼乎？上雲「女子同出，謂先生為姒，後生為娣」。郭云：「同出謂俱嫁事一夫」也。事一夫者，以己生先後為娣姒，則知娣姒以已之年，非夫之年也。故賈逵、鄭玄及杜預皆云兄弟之妻相謂為姒，言兩人相謂，長者為姒，知娣姒之名不計夫之長幼也。"
      },
      {
        "index": 118,
        "text": "婦稱夫之父曰舅，稱夫之母曰姑。姑舅在，則曰君舅、君姑；沒，則曰先舅、先姑。（《國語》曰：「吾聞之先姑。」）謂夫之庶母為少姑，夫之兄為兄公，（今俗呼兄鍾，語之轉耳。）夫之弟為叔，夫之姊為女公，夫之女弟為女妹。（今謂之女妹是也。）子之妻為婦，長婦為嫡婦，眾婦為庶婦。女子子之夫為壻。壻之父為姻，婦之父為婚。父之黨為宗族，母與妻之黨為兄弟。父之父母、壻之父母相謂為婚姻。兩壻相謂為亞。（《詩》曰：「瑣瑣姻亞。」今江東人呼同門為僚壻。）婦之黨為婚兄弟，壻之黨為姻兄弟。（古者皆謂婚姻為兄弟。）嬪，婦也。（《書》曰：「嬪於虞。」）謂我舅者，吾謂之甥也。（○公音鍾。嫡音的。嬪音頻。）　婚姻。"
      },
      {
        "index": 119,
        "text": "疏「婦稱」至「婚姻」。○釋曰：此別夫婦婚姻之名也。《說文》云：「婦，服也。從女持帚灑掃也。」《白虎通》云：「夫婦者何謂也？夫者扶也，以道扶接。婦者服也，以禮屈服。」「謂之舅姑者何？舅者舊也。姑者故也。舊、故，老人稱也。夫之父母謂舅姑何？尊如父而非父者舅也，親如母而非母者姑也。」鄭注《喪服傳》云：「女子子者，子女也，別於男子也。」《說文》云：「壻，女之夫也。從士從胥。」聞一知十為士。胥者，有才知之稱。故謂女之夫為壻。《廣雅》云：「壻謂之倩。」《方言》云：「東齊之間，壻謂之倩。」《白虎通》云：「婚姻者何謂？昏時行禮，故曰婚。婦人因夫而成，故曰姻。」注「《國語》曰：吾聞之先姑」。○釋曰：《魯語》：季康子問於公文伯之母曰：「主亦有以語肥也。」對曰：「吾能老而已，何以語子？」康子曰：「雖然，肥原有聞於主。」對曰： 「吾聞諸先姑曰：『君子能勞，後世有繼。』」子夏聞之曰：「善哉！商聞之曰：『古之嫁者，不及舅、姑，謂之不幸。』夫婦，學於舅姑者也。」是矣。注 「《詩》曰：瑣瑣姻亞」。○釋曰：《小雅·節南山》文也。劉熙《釋名》云：「『兩壻相謂為亞』者，言每一人取姊，一人取妹，相亞次也。又並來女氏，則姊夫在前，妹夫在後，亦相亞也。」注「古者皆謂婚姻為兄弟」。○釋曰：《禮記》：「曾子問曰：『昏禮既納幣，有吉日，女之父母死，則如之何？』孔子曰：『壻使人吊，如壻之父母死，則女之家亦使人吊。』」鄭注云：「必使人吊者，未成兄弟。」又云：「父喪稱父，母喪稱母，父母不在，則稱伯父、世母。壻已葬，壻之伯父致命女氏曰：『某之子有父母之喪，不得嗣為兄弟，使某致命。』女氏許諾而弗敢嫁，禮也。」是古者謂昏姻為兄弟，以夫婦有兄弟之義。或據壻於妻之父母有緦服，故得謂之兄弟也。注「《書》曰：嬪於虞」。○釋曰：案《堯典》：群臣共舉舜於帝，「帝曰：『我其試哉！女於時，觀厥刑於二女。』釐降二女於媯汭，嬪於虞。」孔安國注云：「降，下。嬪，婦也。舜為匹夫，能以義理下帝女之心於所居媯水之汭，使行婦道於虞氏。」是也。"
      }
    ]
  }
}
