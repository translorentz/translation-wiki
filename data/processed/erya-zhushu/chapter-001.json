{
  "chapterNumber": 1,
  "title": "爾雅注疏序(四庫全書本)",
  "sourceContent": {
    "paragraphs": [
      {
        "index": 1,
        "text": "欽定四庫全書　　　　經部十\n爾雅注疏　　　　　　小學類一[訓詁之屬]目録\n爾雅注解傳述人　爾雅注疏序　爾雅注序\n卷一\n釋詁\n卷二\n釋言\n卷三\n釋訓\n釋親\n卷四\n釋宫\n釋器\n卷五\n釋樂\n釋天\n卷六\n釋地\n釋丘\n卷七\n釋山\n釋水\n卷八\n釋草\n卷九\n釋木\n釋蟲\n卷十\n釋魚\n釋鳥\n卷十一\n釋獸\n釋畜"
      },
      {
        "index": 2,
        "text": "[臣]等謹案爾雅注疏十一卷晉郭璞注宋邢昺等疏治爾雅者自犍為文學而下共十餘家璞薈萃為注陸徳明謂其洽聞强識為世所重自是以後為解義者甚多釋文而外傳者甚少晁公武曰舊有孫炎髙璉疏以其淺畧命昺等别著此書其後若陸佃之埤雅羅願之爾雅翼又因邢疏而廣之者也明刻本不載釋文今補入又取鄭樵注本參校是正為多皆乾隆四年奉\n勅校定本也乾隆四十一年五月恭校上\n總纂官[臣]紀昀[臣]陸錫熊[臣]孫士毅\n總　校　官　[臣]陸　費　墀\n爾雅注疏目録\n欽定四庫全書\n爾雅注解傳述人\n唐國子博士兼太子中允贈齊州刺史吴縣𨳩國男陸徳眀録"
      },
      {
        "index": 3,
        "text": "爾雅者所以訓釋五經辯章同異實九流之通路百氏之指南多識鳥獸草木之名博覽而不惑者也爾近也雅正也言可近而取正也釋詁一篇盖周公所作釋言以下或言仲尼所増子夏所足叔孫通所益梁文所補張揖論之詳矣前漢終軍始受豹䑕之賜自兹迄今斯文盛矣先儒多為億必之説乖盖闕之義惟郭景純洽聞強識詳悉古今作爾雅注為世所重今依郭本為正犍為文學注三卷[一云犍為郡文學卒史臣舎人漢武帝時待詔闕中卷]劉歆注三卷[與李巡注正同疑非歆注]樊光注六卷[京兆人後漢中散大夫沈旋疑非光注]李巡注三卷[汝南人後漢中黄門]孫炎注三卷[音一卷]郭璞注三卷[字景純河東人東晉𢎞農太守著作郎音一卷圖贊二卷]梁有沈旋[約之子]集衆家之注陳博士施乾國子祭酒謝嶠舎人顧野王並撰音既是名家今亦采之附於先儒之末\n爾雅注解傳述人\n全覽\n序\n卷一\n卷二\n卷三\n卷四\n卷五\n卷六\n卷七\n卷八\n卷九\n卷十\n卷十一\n此作品在全世界都属于公有领域，因为作者逝世已经超过100年，且作品于1931年1月1日之前出版。\nPublic domainPublic domainfalsefalse"
      }
    ]
  }
}
