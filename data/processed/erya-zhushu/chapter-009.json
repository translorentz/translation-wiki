{
  "chapterNumber": 9,
  "title": "卷八·釋草",
  "sourceContent": {
    "paragraphs": [
      {
        "index": 1,
        "text": "卷八·釋草第十三"
      },
      {
        "index": 2,
        "text": "[【疏】「釋草第十三」。○釋曰：草，《説文》作艸，隸變作廾。七老切。百卉也。又曰：象野草莽蒼之形。《説文》別有草字。自保切。云：「草鬥，櫟實也。一曰象鬥子。」徐鉉曰：「今俗以此爲廾木之草，別作皂字爲黑色之皂。案，櫟實可以染帛爲黑色，故曰草。通用爲草棧字。」然則此篇辨百卉之名，見於經傳者，當爲草木之草，故云釋草。]\n蒮"
      },
      {
        "index": 3,
        "text": "蒮，山韭。茖，山蔥。葝，山薤。蒚，山蒜。[（今山中多有此菜，皆如人家所種者。茖蔥，細莖大葉。○蒮，音育。韭，音九。茖，音革。蔥，音忩。葝，巨盈切。薤，音薤。蒚，力。）]"
      },
      {
        "index": 4,
        "text": "[【疏】「蒮山」至「山蒜」。○釋曰：此辨四種菜生山中，與人家所種者異名也。韭，《説文》云「菜名。一種而久者，故謂之韭。象形，在一之上。一，地也」。生山中者名蒮。《韓詩》云「六月食鬱及蒮」是也。蔥，《説文》云「菜名」。生山中者名茖，細莖大葉者是也。薤，《説文》云「菜也」。葉似韭，生山中者名葝。蒜，《説文》云「葷菜」也。一雲菜之美者。雲夢之葷菜生山中者名蒚。]\n薜\n薜，山蘄。[（《廣雅》曰：「山蘄，當歸。」當歸今似蘄而粗大。○薜，音百。蘄，音芹。）]"
      },
      {
        "index": 5,
        "text": "[【疏】「薜，山蘄」。○釋曰：《説文》云「蘄，草也」。生山中者一名薜，一名山蘄，色白者名白蘄。下文「薜，白蘄」是也。生平地即名蘄。○注「《廣雅》」至「粗大」。○釋曰：《廣雅》，張揖撰，以廣《爾雅》之闕漏也。曰「山蘄，當歸」者，言即今藥草當歸。案《本草》當歸不言名薜及山蘄，是即以時驗而言也。故郭云「今似蘄而粗大」，言似平地蘄而差粗大耳。]\n椴"
      },
      {
        "index": 6,
        "text": "椴，木槿。櫬，木槿。[（別二名也。似李樹，華朝生夕隕，可食。或呼日及，亦曰王蒸。○椴，音段。槿，謹。櫬，襯。）]"
      },
      {
        "index": 7,
        "text": "[【疏】「椴，木槿。櫬，木槿」。○釋曰：此別椴、櫬是木槿之二名也。某氏雲別三名也。其樹如李，其華朝生暮落，與草同氣，故在草中。《詩·鄭風》云：「顏如舜華。」陸機《疏》云：「舜，一名木槿，一名櫬，一名椴。齊、魯之間謂之王蒸。今朝生暮落者是也。」郭氏云：「可食。」亦呼日及，五月始華，故《月令》仲夏云「木堇榮」。]\n術"
      },
      {
        "index": 8,
        "text": "術，山薊。[（《木草》云：術，一名山薊。今術似薊而生山中。○薊，音計。）]楊，枹薊。[（似薊而肥大，今呼之馬薊。○枹，音孚。）]"
      },
      {
        "index": 9,
        "text": "[【疏】「術，山薊。楊，枹薊」。○釋曰：此辨薊生山中及平地者名也。生平地者即名薊，生山中者一名術。《本草》云：一名山薊，一名山薑，一名山連。陶注云：「有兩種：白術葉大有毛，甜而少膏；赤術葉細小，苦而多膏。」是也。其生平地而肥大於眾者，名楊。枹薊，今呼之馬薊。]\n葥\n葥，王蔧。[（王帚也，似藜，其樹可以爲埽蔧。江東呼之曰藜帚。○葥，音箭。蔧，音邃。）]"
      },
      {
        "index": 10,
        "text": "[【疏】「葥，王蔧」。○釋曰：此即藜之科，大爲樹，可以作埽蔧者，一名葥，一名王蔧，一名王帚，江東呼落帚。]\n菉\n菉，王芻。[（菉，蓐也。今呼鴟腳莎。○菉，音綠。）]"
      },
      {
        "index": 11,
        "text": "[【疏】「菉，王芻」。○釋曰：舍人云「菉，一名王芻」。某氏云：「菉，鹿蓐也。」郭云：「菉，蓐也。今呼鴟腳莎。」《詩·衛風》云「瞻彼淇奧，綠竹猗猗」是也。]\n拜\n拜，蔏藋。[（蔏藋亦似藜。○蔏，音商。藋，徒的切。）]\n[【疏】「拜，蔏藋」。○釋曰：此亦似藜而葉大者，名拜，一名蔏藋。《莊子》云「藜藋柱宇」是也。]\n蘩"
      },
      {
        "index": 12,
        "text": "蘩，皤蒿。[（白蒿。）]蒿，菣。[（今人呼青蒿，香中炙啖者爲菣。）]蔚，牡菣。[（無子者。○蔚，音尉。菣，去刃切。）]"
      },
      {
        "index": 13,
        "text": "[【疏】「蘩皤」至「牡菣」。○釋曰：此辨蒿色及有子無子者之異名也。《詩·召南》云：「於以采蘩，於沼於沚。」毛傳云：「蘩，皤蒿也。」郭氏云「白蒿」，然則皤猶白也。《本草》云「白蒿」。唐本注云：此蒿葉粗於青蒿。從初生至枯，白於眾蒿。欲似艾者，所在有之。又云葉似艾葉，上有白毛粗澀，俗呼蓬蒿，可以爲菹。故《詩》箋云「以豆薦蘩菹」。陸機云：「凡艾白色爲皤蒿，今白蒿。春始生，及秋香美可生食，又可烝。一名遊胡，北海人謂之旁勃。故《大戴禮·夏小正傳》曰：蘩，遊胡；遊胡，旁勃也。」是蒿一名菣。《詩·小雅· 鹿鳴》云：「食野之蒿。」陸機云：「蒿，青蒿也。荊、豫之間，汝南、汝陰皆云菣。」孫炎云：「荊、楚之間謂蒿爲菣。」郭云：「今人呼青蒿，香中炙啖者爲菣。」是也。蔚，即蒿之雄無子者，故云牡菣。舍人曰：「蔚一名牡菣。」《詩·蓼莪》云：「匪我伊蔚。」陸機云：「牡蒿也。三月始生，七月華，華似胡麻華而紫赤。八月爲角，角似小豆角，銳而長。一名馬新蒿。」是也。]\n齧\n齧，彫蓬；薦，黍蓬。（別蓬種類。）"
      },
      {
        "index": 14,
        "text": "疏「齧，彫蓬。薦，黍蓬」。○釋曰：此別蓬種類也。《説文》云：「蓬，蒿也。」草之不理者也。種類非一，故有齧、彫蓬、薦、黍蓬。《詩·召南·騶虞》云：「彼茁者蓬。」《月令》云：「藜莠蓬蒿並興。」是也。\n𦸣\n𦸣，鼠莞。（亦莞屬也，纖細似龍須，可以爲席。蜀中出好者。○𦸣，方寐切。莞，音官。）"
      },
      {
        "index": 15,
        "text": "疏「庳，鼠莞」。○釋曰：莞屬也。《説文》云：「莞，草，可以爲席。」此庳一名鼠莞。纖細似龍須，亦可以爲席。蜀中出好者。葝，鼠尾。（可以染皂。）"
      },
      {
        "index": 16,
        "text": "疏「葝，鼠尾」。○釋曰：可以染皂草也。一名葝，一名鼠尾。《本草》有白華者，有赤花者，又一名長翹。陶注云「田野甚多，人采作滋染木蘭」是也。\n菥蓂\n菥蓂，大薺。（薺葉細，俗呼之曰老薺。○菥，音惜。蓂，音覓。）"
      },
      {
        "index": 17,
        "text": "疏「菥蓂，大薺」。○釋曰：菥蓂，一名大薺而葉細。《本草》又名[B194]菥，一名太蕺，一名馬辛是也。\n蒤\n蒤，虎杖。（似紅草而粗大，有細剌，可以染赤。○蒤，音途。）"
      },
      {
        "index": 18,
        "text": "疏「蒤，虎杖」。○釋曰：蒤，一名虎杖。注云：「似紅草而粗大，有細剌，可以染赤。」陶注《本草》云「田野甚多，狀如大馬蓼，莖班而葉圓」是也。\n孟\n孟，狼尾。（似茅，今人亦以覆屋。）\n疏「孟，狼尾」。○釋曰：草似茅者，一名孟，一名狼尾。今人亦以覆屋。\n瓠棲\n瓠棲，瓣。（瓠中瓣也。《詩》云：「齒如瓠棲。」○瓠，戶故切。瓣，方莧切。）"
      },
      {
        "index": 19,
        "text": "疏「瓠棲，瓣」。○釋曰：瓣，瓠中瓣也。一名瓠棲。人之齒美者似之。故《詩·衛風·碩人》美莊薑云「齒如瓠棲」是也。\n茹藘\n茹藘，茅蒐。（今之蒨也。可以染絳。○茹，音如。藘，力居切。）"
      },
      {
        "index": 20,
        "text": "疏「茹藘，茅蒐」。○釋曰：今染絳蒨也。一名茹藘，一名茅蒐。《詩·鄭風》云：「茹藘在阪。」陸機云：「一名地血，齊人謂之牛蔓，即今之蒨草是也。」\n果臝\n果臝之實，栝樓。（今齊人呼之爲天瓜。○臝，方果切。）"
      },
      {
        "index": 21,
        "text": "疏「果臝之實，栝樓」。○釋曰：果臝之草，其實名栝樓，實即子也。故李巡云「栝樓，子名也」。郭云「今齊人謂之天瓜」。《本草》云：「栝樓，葉如瓜葉形，兩兩相值，蔓延，青黑色。六月華，七月實，如瓜瓣。」是也。\n荼\n荼，苦菜。（《詩》曰：「誰謂荼苦。」苦菜可食。）"
      },
      {
        "index": 22,
        "text": "疏「荼，苦菜」。○釋曰：此味苦可食之菜，一名荼，一名苦菜。《本草》一名荼草，一名選，一名遊冬。案《易緯通卦驗玄圖》云：苦菜，生於寒秋，經冬曆春乃成。《月令》孟夏「苦菜秀」是也。葉似苦苣而細，斷之有白汁，花黃似菊，堪食，但苦耳。○ 注「《詩》曰：『誰謂荼苦。』」○釋曰：《邶風·穀風》篇文也。\n萑\n萑，蓷。（今茺蔚也。葉似荏，方莖，白華，華生節間。又名益母，《廣雅》雲。○萑，音隹。蓷，他回切。）"
      },
      {
        "index": 23,
        "text": "疏「萑，蓷」。○釋曰：萑，一名蓷。李巡曰「臭穢草也」，郭云「茺蔚也」，《廣雅》名益母。葉似荏，方莖，白華，華生節間。《詩·王風》云：「中穀有蓷。」陸機云：舊説及魏博士濟陰周元明皆云菴葖是也。《韓詩》及《三蒼説》悉雲益母。故曾子見益母而感。案《本草》茺蔚，一名益母。故劉歆曰「蓷，臭穢」。臭穢，即茺蔚也。\n虉\n虉，綬。（小草，有雜色，似綬。○虉，音逆。）"
      },
      {
        "index": 24,
        "text": "疏虉綬。○釋曰：「虉者，雜色如綬文之草也。《詩·陳風》云：「邛有旨鷊。」陸機《疏》云：「鷊，五色作綬文，故曰綬草。」是也。\n粢\n粢，稷。（今江東人呼粟爲粢。）"
      },
      {
        "index": 25,
        "text": "疏「粢，稷」。○釋曰：《左傳》曰：「粢食不鑿。」粢者，稷也。《曲禮》云「稷曰明粢」是也。郭云：「今江東人呼粟爲粢。」然則，粢也，稷也，粟也，正是一物。而《本草》稷米在下品，別有粟米在中品，又似二物。故先儒共疑焉。\n眾\n眾，秫。（謂黏粟也。○眾，音終。秫，音述。）"
      },
      {
        "index": 26,
        "text": "疏「眾，秫」。○釋曰：眾，一名秫，謂黏粟也。《説文》云「稷之黏者」也。與穀相似，米黏，北人用之釀酒。其莖稗似禾而粗大者是也。戎叔謂之荏菽。（即胡豆也。○菽，音叔。）"
      },
      {
        "index": 27,
        "text": "疏「戎叔謂之荏菽」。○釋曰：戎叔，一名荏菽。孫炎云「大豆也」。《詩·大雅· 生民》云：「藝之荏菽，荏菽旆旆。」鄭箋亦以爲大豆。樊光、舍人、李巡、郭氏皆云今以爲胡豆。郭又云《春秋》「齊侯來獻戎捷」。《穀梁傳》曰「戎菽也」。《管子》亦云：「北伐山戎，出冬蔥及戎菽，布之天下。」今之胡豆是也。案，此戎菽皆爲大豆。注《穀梁》者亦以爲大豆也。郭氏等以戎、胡俱是夷名，故以戎菽爲胡豆也。\n卉\n卉，草。（百卉總名。）\n疏「卉，草」。○釋曰：別二名也。百卉猶百草也。《詩·小雅》云「百卉具腓」是也。\n萒\n萒，雀弁。（未詳。）蘥，雀麥。（即燕麥也。○萒，兌轉切。蘥，音藥。）"
      },
      {
        "index": 28,
        "text": "疏「蘥，雀麥」。○釋曰：蘥，一名雀麥，一名燕麥。《本草》云：「生故墟野林下。苗似小麥而弱，實似穬麥而細。在處亦有之。」是也。\n蘾"
      },
      {
        "index": 29,
        "text": "蘾，烏蕵。萰，菟荄。蘩，菟蒵。（皆未詳。）蔩，菟瓜。（菟瓜似土瓜。○蘾，戶怪切。蕵，音孫。萰，音練。菟，音兔。荄，音垓。蒵，音兮。蔩，音演。）\n疏「蔩，菟瓜」。○釋曰：菟瓜，一名蔩。苗及實似土瓜。土瓜者，即王瓜也。《月令》「王瓜生」是也。\n茢薽"
      },
      {
        "index": 30,
        "text": "茢薽，豕首。（《本草》曰彘盧，一名蟾蠩蘭。今江東呼豨首，可以煼蠶蛹。○茢，音列。薽，音其。豕，傷氏切。）"
      },
      {
        "index": 31,
        "text": "疏「茢薽，豕首」。○釋曰：茢薽，藥草名，一名豕首，一名彘盧，一名蟾蠩蘭，一名天名精，一名麥句薑，一名蝦覅藍，一名天門精，一名王門精。《別錄》一名天蔓精，南人名爲地菘，味甘辛，故有薑稱。狀如藍，故名蝦覅藍。香似蘭，故名蟾蠩蘭。郭云「江東呼豨首。可以煼蠶蛹」者，《三蒼》云「煼，熬也」。\n荓\n荓，馬帚。（似蓍，可以爲埽蔧。○荓，音並。）"
      },
      {
        "index": 32,
        "text": "疏「荓，馬帚」。○釋曰：荓草似蓍者，今俗謂蓍荓。可以爲埽蔧，故一名馬帚。○注「似蓍」。○釋曰：蓍，蒿屬也。年千歲三百莖，可以爲卜策。《白虎通》云「此天地之間壽考物也，故問之」是也。\n藱\n藱，懷羊。（未詳。）茭，牛蘄。（今馬蘄。葉細銳似芹，亦可食。○藱，胡罪切。）"
      },
      {
        "index": 33,
        "text": "疏「茭，牛蘄」。○釋曰：似芹可食菜也，而葉細銳。一名茭，一名牛蘄，一名馬蘄，子入藥用。《本草》注云：生水澤中。「苗似鬼針、菾菜等」。「花青白色，子黃黑色，似防風子」。是也。\n葖\n葖，蘆萉。（萉宜爲菔。蘆菔，蕪菁屬。紫華，大根，俗呼雹葖。○葖，他忽切。蘆，音羅。萉，蒲北切。）"
      },
      {
        "index": 34,
        "text": "疏「葖，蘆萉」。○釋曰：紫花菘也。俗呼溫菘。似蕪菁，大根，一名葖。俗呼雹葖。一名蘆菔，今謂之蘿蔔是也。\n淔\n淔，灌。（未詳。）苬，芝。（芝，一歲三華，瑞草。○淔，音敕。苬，音囚。）"
      },
      {
        "index": 35,
        "text": "疏「苬，芝」。○釋曰：瑞草名也，一歲三華，一名苬，一名芝。《論衡》云：「芝生於土，士氣和，故芝草生瑞命。」《禮》曰：「王者仁慈，則芝草生。」是也。\n筍\n筍，竹萌。（初生者。）"
      },
      {
        "index": 36,
        "text": "疏「筍，竹萌」。○釋曰：孫炎曰：「竹初萌生謂之筍。」凡草木初生謂之萌，筍則竹之初生者，故曰：筍，竹萌也。可以爲菜殽。《詩·大雅·韓奕》云：「其蔌維何，維筍及蒲。」蔌，則菜殽也。\n簜\n簜，竹。（竹別名。《儀禮》曰：「簜在建鼓之間。」簫管之屬。○簜，音蕩。）"
      },
      {
        "index": 37,
        "text": "疏「簜，竹」。○釋曰：簜則竹之別名。李巡曰：「竹節相去一丈曰蕩。」孫炎曰：「 竹闊節者曰簜。」《禹貢》「筱簜既敷」。孔安國云：「簜，大竹。」郭氏即云「 竹別名」，無大小之異，故引《禮》經爲證也。○注「《儀禮》」至「之屬」。○釋曰：「《儀禮》曰」者，《大射》禮文也。案，彼云：樂人宿縣，「西階之西，頌磬東西。其南鍾，其南鑮，皆南陳。一建鼓在其南，東鼓，朔鼙在其北；一建鼓在西階之東，南面。簜在建鼓之間」。鄭注云：「簜，竹也。謂笙簫之屬倚於堂。」 以笙簫之屬，固非大竹，故郭氏引之也。鄭又云：「建猶樹也。以木貫而載之，樹之，跗也。」故謂之建鼓。云「謂簫管之屬」者，郭用鄭玄之説也。\n莪\n莪，蘿。（今莪蒿也。亦曰廩蒿。）"
      },
      {
        "index": 38,
        "text": "疏「莪，蘿」。○釋曰：舍人云「莪一名蘿」。郭云「今莪蒿也。亦曰廩蒿」。《詩·小雅》云：「菁菁者莪。」陸機云：「莪，蒿也。一名蘿蒿。生澤田漸洳之處。葉似邪蒿而細，科生三月中，莖可生食，又可烝，香美，味頗似蔞蒿。」是也。\n苨\n苨，菧苨。（薺苨。○苨，音禰。菧，音底。）"
      },
      {
        "index": 39,
        "text": "疏「苨，菧苨」。○釋曰：苨，一名菧苨。郭云「薺苨」也。《本草》「薺苨」陶注云：「都似人參，而葉小異，根味甜。」又別本注云「根似桔梗，以無心爲異者」是也。\n絰履"
      },
      {
        "index": 40,
        "text": "絰履。（未詳。）莕，接餘。其葉苻。（叢生水中，葉圓，在莖端，長短隨水深淺，江東食之。亦呼爲莕。音杏。○莕，音荇。絰，待節切。）"
      },
      {
        "index": 41,
        "text": "疏「莕，接餘。其葉苻」。○釋曰：莕菜，一名接餘，其葉名符。郭云：「叢生水中，葉圓，在莖端，長短隨水深淺，江東食之。亦呼爲莕。」《詩·周南·關雎》云「參差荇菜」是也。荇與莕同。陸機《疏》云：「接餘，白莖，葉紫赤色，正圓，徑寸餘，浮在水上，根在水底，與水深淺等。大如釵股，上青下白，鬻其白莖，以苦酒浸之，脆美，可案酒。」\n白華\n白華，野菅。（菅，茅屬。《詩》曰：「白華菅兮。」○菅，音奸。）"
      },
      {
        "index": 42,
        "text": "疏「白華，野菅」。○釋曰：舍人云：「白華，一名野菅。」陸機云：「菅，似茅而滑澤。無毛，根下五寸，中有白粉者，柔忍宜爲索，漚乃尤善矣。」郭云：「菅，茅屬。」此白華亦是茅之類也。漚之柔忍，異其名謂之爲菅。因謂在野未漚者爲野菅耳。《詩·小雅》云「白華菅兮」是也。\n薜\n薜，白蘄。（即上「山蘄」。）菲，芴。（即土瓜也。○菲，音匪。芴，音物。）"
      },
      {
        "index": 43,
        "text": "疏「菲，芴」。○釋曰：一名芴。郭云：「即土瓜也。」孫炎曰：「葍類也。」《詩·穀風》云：「采葑采菲。」陸機云：「菲似葍，莖粗，葉厚而長，有毛。三月中蒸鬻爲茹，滑美可作羹。幽州人謂之芴，《爾雅》又謂之蒠菜。今河內人謂之宿菜。」案，今《爾雅》菲、芴與蒠菜異，郭注似是別草。如陸之言，又是一物。某氏注《爾雅》，二處皆引《穀風》詩，即菲也，芴也。蒠菜也，土瓜也，宿菜也，五者一物也。其狀似葍而非葍，故云「葍類也」。\n葍\n葍，䔰。（大葉，白華，根如指，正白，可啖。○葍，音福。䔰，音富）"
      },
      {
        "index": 44,
        "text": "疏「葍，䔰」。○釋曰：葍，一名䔰。郭云：「大葉，白華，根如指，正白，可啖。」《詩·小雅》云：「我行其野，言采其葍。」陸機云：「幽州人謂之燕䔰。其根正白，可著熱灰中溫啖之，饑荒之歲可烝以禦饑也。」\n熒"
      },
      {
        "index": 45,
        "text": "熒，委萎。（藥草也。葉似竹，大者如箭竿，有節，葉狹而長，表白裏青，根大如指，長一二尺，可啖。○萎，音威。）"
      },
      {
        "index": 46,
        "text": "疏「熒，委萎」。○釋曰：藥草也。一名熒，一名委萎。《本草》女萎，萎蕤，一名熒是也。葉似竹，大者如箭竿，有節，葉狹而長，表白裏青，根如指，長一二尺，可啖。\n葋\n葋，艼熒。（未詳。）\n竹"
      },
      {
        "index": 47,
        "text": "竹，萹蓄。（似小藜，赤莖節，好生道旁，可食，又殺蟲。○葋，音劬。艼，他丁切。熒，音迥。萹，匹善切。）"
      },
      {
        "index": 48,
        "text": "疏「竹，萹蓄」。○釋曰：李巡曰：「一物二名也。」孫炎曰：某氏引《詩·衛風》云「綠竹猗猗」。郭云：「似小藜，赤莖節，好生道旁，可食，又殺蟲。」案，陶隱居《本草》注云：「處處有，布地而生，節間白，葉華細綠，人謂之萹竹。煮汁與小兒飲，療蚘蟲」是也。\n葴\n葴，寒漿。（今酸棗草。江東呼曰苦葴。音針。）"
      },
      {
        "index": 49,
        "text": "疏「葴，寒漿」。○釋曰：葴，一名寒漿。郭云：「今酸漿草。江東呼曰苦葴。」案，《本草》：酸漿，一名醋漿。陶注云：處處人家多有，「葉亦可食。子作房，房中有子如梅李大，皆黃赤色」。\n薢茩"
      },
      {
        "index": 50,
        "text": "薢茩，芵茪。（芵明也。葉黃銳，赤華，實如山茱萸。或曰䔖也。關西謂之薢茩。○薢，音皆。茩，音狗。芵，音決。茪，音光。）"
      },
      {
        "index": 51,
        "text": "疏「薢茩，芵茪」。○釋曰：藥草芵明也。一名芵茪，一名決明。郭云：「葉黃銳，赤華，實如山茱萸。」陶注《本草》云：「葉如茳豆。子形似馬蹄，呼爲馬蹄決明。」《廣雅》謂之羊躑躅也。○注「或曰䔖也」至「薢茩」。○釋曰：知者案：《説文》云：䔖，楚曰芰，秦曰薢茩。是也。\n莁荑\n莁荑，蔱蘠。（一名白蕢。○莁，音巫。荑，音夷。蔱，音殺。蔱，音牆。）"
      },
      {
        "index": 52,
        "text": "疏「莁荑，蔱蘠」。○釋曰：莁荑，一名蔱蘠。郭云：「一名白蕢。」此草也。案《本草》蕪荑，一名無姑，一名𦽄䕋。唐本注云：《爾雅》蕪荑，一名蔱蘠。今作𦽄䕋，字之誤也。而在本部，疑非是。或者與草同氣乎？○𦽄，音殿。䕋，音唐。\n瓞\n瓞，瓝。其紹瓞。（俗呼瓝瓜爲瓞。紹者，瓜蔓緒，亦著子，但小如瓝。○瓞，大結切。瓝，步角切。）"
      },
      {
        "index": 53,
        "text": "疏「瓞，瓝。其紹瓞」。○釋曰：瓞，一名瓝，小瓜也。紹，繼也。瓜之蔓紹緒先歲之瓜，必小，亦名瓞。故云「其紹瓞」。《詩·大雅》云：「綿綿瓜瓞。」舍人云：瓞名瓝，小瓜也。紹，繼，謂瓞子。漢中小瓜曰瓞。孫炎曰：瓞，小瓜，子如瓝，其本子小，紹先歲之瓜曰瓞。然則，瓜之族類本有二種：大者曰瓜，小者曰瓞。此則其種別也。而瓜蔓近本之瓜，必小於先歲之大瓜，以其小如瓝，故謂之瓞。瓞是瓝之別名。故郭云：「俗呼瓝爲瓞。紹者，瓜蔓緒，亦著子，但小如瓝。」\n芍\n芍，鳧茈。（生下田。苗似龍須而細，根如指頭，黑色可食。○芍，戶了切。）"
      },
      {
        "index": 54,
        "text": "疏「芍，鳧茈」。○釋曰：芍，一名鳧茈。郭云：「生下田中，苗似龍須而細，根如指頭，黑色可食。」今俗瀹而鬻之者是也。\n蘱\n蘱，薡蕫。（似蒲而細。○蘱，音類。薡，音鼎。蕫，音董。）\n疏「蘱，薡蕫」。○釋曰：蘱，一名薡蕫。狀似蒲而細，可爲屩，亦可以爲索。\n蕛\n蕛，苵。（蕛似稗，布地生，穢草。○蕛，音帝。苵，大結切。）"
      },
      {
        "index": 55,
        "text": "疏「蕛，苵」。○釋曰：蕛，一名苵，似稗之穢草也，布生於地。《莊子》曰「道在蕛稗」，是亦有米，細小。《莊子》又曰「若蕛米之在太倉」是也。\n鉤\n鉤，芺。（大如拇指，中空，莖頭有台似薊。初生可食。）"
      },
      {
        "index": 56,
        "text": "疏「鉤，芺」。○釋曰：薊類也。一名鉤，一名芺。郭云：「大如拇指，中空，莖頭有台似薊。初生可食。」《説文》云「味苦，江南食以下氣」是也。\nΕ，鴻{艸會}。（即Ε菜也。○{艸會}，音會。）"
      },
      {
        "index": 57,
        "text": "疏「Ε，鴻{艸會}」。○釋曰：Ε，葉似韭之菜也。一名鴻{艸會}。《本草》謂之菜芝是也。蘇，桂荏。（蘇，桂類。故名桂荏。）"
      },
      {
        "index": 58,
        "text": "疏「蘇，桂荏」。○釋曰：蘇，荏類之草也。以其味辛似荏，故一名桂荏。陶注《本草》云：「葉下紫色而氣甚香。其無紫色不香似荏者，名野蘇。」生池澤中者，名水蘇，一名雞蘇。皆荏類也。\n薔\n薔，虞蓼。（虞蓼，澤蓼。○蓼，音了。）"
      },
      {
        "index": 59,
        "text": "疏「薔，虞蓼」。○釋曰：薔，一名虞蓼，即蓼之生水澤者也。《周頌·良耜》云：「以薅荼蓼。」毛傳云「蓼，水草」是也。"
      },
      {
        "index": 60,
        "text": "{艸條}，蓚。（未詳。）虋，赤苗。（今之赤粱粟。）芑，白苗。（今之白粱粟，皆好穀。），黑黍。（《詩》曰：「維維秠。」）秠，一稃二米。（此亦黑黍，但中米異耳。漢和帝時任城生黑黍，或三四實，實二米，得黍三斛八斗是。○{艸條}，他凋切。蓚，音惕。虋，音門。芑，音起。秠，孚鄙切。桴，音敷。）"
      },
      {
        "index": 61,
        "text": "疏「虋赤」至「二米」。○釋曰：案《詩大雅生民》云：「誕降嘉種，維維秠，維穈維芑。」故此釋之也。虋與穈音義同。虋即嘉穀赤苗者。郭云：「今之赤梁粟。」芑，即嘉穀白苗者。郭云：「今之白粱粟，皆好穀」也。李巡曰：「黑黍一名黍。」，即黑黍之大名也。秠，是黑黍之中一稃有二米者，別名之爲秠。若然，、秠皆黑黍矣。而《春官·鬯人》注云：釀爲酒，如黑黍，一秠二米。言如者，以黑黍一米者多，爲正稱，二米則中之異，故言如，以明有二等也。有二等，則一米亦可爲酒，《鬯人》之注必言二米者，以宗廟之祭唯祼爲重，二米嘉異之物，鬯酒宜當用之，故以二米解鬯。其實，是大名，故云：「釀爲酒」。此云「秠，一桴二米」。《鬯人》注曰「一柸二米」。文不同者，《鄭志》答張逸云：秠即皮，其稃亦皮也。《爾雅》重言以曉人。然則，秠、稃古今語之異，故鄭引此文得以稃爲秠也。漢和帝時任城縣生黑黍，或三四實，實二米，得黍三斛八斗是也。\n稌\n稌，稻。（今沛國呼稌。○稌，音杜。）"
      },
      {
        "index": 62,
        "text": "疏「稌，稻」。○釋曰：別二名也。郭云：「今沛國呼稌。」《詩·周頌》云：「豐年多黍多稌。」《禮記·內則》云「牛宜稌」。《豳風·七月》云「十月穫稻」，是一物也。案《説文》云：「沛國謂稻爲糯。」「秔，稻屬」 也。《字林》云：「糯，黏稻也。」秔，糯不黏者。《本草》以粳米、稻米爲二物。秔與粳古今字。然秔、糯甚相類，黏不黏爲異耳。依《説文》稌、稻，即糯也。江東呼耎，乃亂切。\n葍\n葍，藑茅。（葍，華有赤者爲藑。藑，葍一種耳。亦猶菱苕，華黃白異名。○藑，音瓊。）"
      },
      {
        "index": 63,
        "text": "疏「蒚，藑茅」。○釋曰：葍與藑茅一草也。華白者即名葍，華赤者別名藑茅。故郭云：「亦猶菱苕，華黃白異名」也。\n台\n台，夫須。（鄭箋《詩》云：台可以爲禦雨笠。○夫，音扶。）"
      },
      {
        "index": 64,
        "text": "疏「台，夫須」。○釋曰：舍人云：「台，一名夫須。」《詩·小雅》云：「南山有台。」陸機云：「舊説，夫須，莎草也，可以爲蓑笠。《都人士》雲『台笠緇撮』 是也。」○注「鄭箋」至「雨笠」。案箋者，傳注之別名也。以《詩》先有毛公作傳，鄭玄釋其未備者。《字林》云：「箋者，表也，識也。」鄭以毛學審備，遵暢厥旨，所以表明毛意，記識其事，故特稱箋也。《都人士》箋云：「都人之士以台皮爲笠。」此引其意，非全文也。\n藆藅\n藆藅。（未詳。）檾，貝母。（根如小貝，圓而白華，葉似韭。○藆，音蹇。藅，音伐。檾，音萌。）"
      },
      {
        "index": 65,
        "text": "疏「檾，貝母」。○釋曰：藥草貝母，一名檾。郭云：「根如小貝，員而白華，葉似韭。」 《詩·鄘風·載馳》云：「陟彼阿丘，言采其虻。」陸機云：「虻，今藥草貝母也。其葉如栝樓而細小。其子在根下，如芋子，正白，四方連累相著，有分解也。」《本草》一名空草。陶注云：出近道，「形似聚貝子，故名貝母」，是也。\n荍"
      },
      {
        "index": 66,
        "text": "荍，蚍衃。（今荊葵也。似葵，紫色。謝氏云：『小草，多華少葉，葉又翹起。」○荍，音翹。蚍，音毗。衃，音浮。）"
      },
      {
        "index": 67,
        "text": "疏「荍，蚍衃」。○釋曰：舍人云：「荍，一名蚍衃」。郭云：「今荊葵也。似葵，紫色。謝氏云：『小草，多華少葉，葉又翹起。』」《詩·陳風》云：「視爾如荍。」毛傳云：「芘芣也。」陸機云：芘芣，「一名荊葵，似蕪菁，華紫綠色。可食，微苦」。是也。\n艾\n艾，冰台。（今艾蒿。）\n疏「艾，冰台」。○釋曰：艾，一名冰台，即今艾蒿也。《詩·王風》「彼采艾兮」是也。\n蕇\n蕇，亭曆。（實、葉皆似芥，一名狗薺，《廣雅》雲。○蕇，音典。）"
      },
      {
        "index": 68,
        "text": "疏「蕇，亭曆」。○釋曰：蕇，一名亭曆。郭云：「實、葉皆似芥。」《廣雅》又名狗薺。《本草》一名丁曆，一名太室，一名大適。陶注云：「今近道亦有。母則公薺，子細黃，至苦。」是也。\n苻\n苻，鬼目。（今江東有鬼目草，莖似葛，葉員而毛，子如耳璫也。赤色叢生。）"
      },
      {
        "index": 69,
        "text": "疏「苻，鬼目」。○釋曰：苻，一名鬼目。郭云：「今江東有鬼目草，莖似葛，葉員而毛，子如耳璫也。赤色叢生。」\n薜"
      },
      {
        "index": 70,
        "text": "薜，庾草。（未詳。）蔜，[B16A]{艸縷}。（今蘩{艸縷}也。或曰雞腸草。○蔜，五高切。[B16A]，音嫂。{艸縷}，音縷。）"
      },
      {
        "index": 71,
        "text": "疏「蔜，[B16A]{艸縷}」。○釋曰：蔜，一名[B16A]{艸縷}，一名蘩{艸縷}，一名雞腸草。《本草》云：蘩蔞味辛。陶注：此菜人以作羹。唐本注云：「此即雞腸草也。多生下濕坑渠之側。」人家園庭亦有此草是也。\n離南\n離南，活莌。（草生江南，高丈許，大葉，莖中有瓤，正白，零陵人祖日貫之爲樹。○莌，音奪。）"
      },
      {
        "index": 72,
        "text": "疏「離南，活莌」。○釋曰：離南，草也。一名活莌。《山海經》又名冠脫。生江南，高丈許，大葉似荷葉而肥，莖中有瓤，正白者是也。注「零陵人祖日貫之爲樹」。○釋曰：祖，且也。貫，事也。言零陵郡人且日事之，使科大若樹然也。郭又注《山海經》云：零桂人人且日貫之以爲樹，然所未詳。\n蘢"
      },
      {
        "index": 73,
        "text": "蘢，天{艸龠}。須，葑蓯。（未詳。）蒡，隱荵。（似蘇有毛，今江東呼爲隱荵。藏以爲菹，亦可瀹食。○龍，音聾。葑，方孔切。蓯，音總。蒡，音旁。）"
      },
      {
        "index": 74,
        "text": "疏「蒡，隱荵」。○釋曰：蒡，蘇類菜也，一名隱荵。郭云：「似蘇有毛，今江東呼爲隱荵。藏以爲菹，亦可瀹食」者。瀹，煮也。\n莤\n莤，蔓於。（草生水中，一名軒於，江東呼茜。音猶。）\n疏「莤，蔓於」。○釋曰：莤，水草也，一名蔓於。郭云：「一名軒於，江東呼莤。」\n蓾\n蓾，蔖。（作履苴草。○蓾，音魯。蔖，才古切。）"
      },
      {
        "index": 75,
        "text": "疏「蓾，蔖」。注「作履苴草」。○釋曰：蓾，《説文》云：「蓾，草也。可以束。」一名蔖，即蒯類也。中作履底。《字苑》云「𩎺苴履底」。故云「作履苴草」也。\n柱夫\n柱夫，搖車。（蔓生，細葉，紫華，可食。今俗呼曰「翹搖車」。○柱，音主。夫，音扶。）\n疏「柱夫，搖車」。○釋曰：柱夫，可食之草也。一名搖車，俗呼翹搖車。蔓生，紫華，華翹起搖動，因名雲。\n出隧"
      },
      {
        "index": 76,
        "text": "出隧，蘧蔬。（蘧蔬，似土菌，生菰草中，今江東啖之，甜滑。音氈氍。○隧，音遂。蘧，巨俱切。蔬，山俱切。）"
      },
      {
        "index": 77,
        "text": "疏「出隧，蘧蔬」。○釋曰：菌類也，一名出隧，一名蘧蔬。《廣雅》云：「朝生，形如鬼蓋。」郭云「似土菌，生菰草中，今江東啖之，甜滑。音氈氍」者，《説文》云：「菰，蔣也。」張揖云：「氍，毛席。」取其音同。\n蘄茞\n蘄茞，蘪蕪。（香草，葉小如萎狀。《淮南子》云「似蛇床」。《山海經》云「臭如蘪蕪」。○茞，昌改切。）"
      },
      {
        "index": 78,
        "text": "疏「蘄茞，蘪蕪」。○釋曰：芎藭苗也。一名蘄茞，一名蘪蕪。《本草》一名薇蕪，一名汀離。陶注云：「似蛇床而香。」郭云「香草，葉小如萎狀」者，言如萎蔫之狀也。○注「《淮南子》」 至「蘪蕪」。○釋曰：《淮南子》云「似蛇床」音，案《淮南·子泥論》篇云：「夫物之相類者，世人之所亂惑也。嫌疑肖像者，眾人所眩燿也。故很者類知而非知也，愚者類君子而非君子也，贛者類勇而非勇也。使人相去也，若玉之與石也，葵之與莧也，則論人易矣。夫亂人者，若芎藭之與槁本，蛇床之與蘪蕪者。」許慎雲此四者，藥草臭味之相似，其治病則不同力是也。云「《山海經》曰『臭如蘪蕪』」者，案《西山經》浮山有草曰訓草，「麻葉而方莖，赤華而黑實，臭如蘪蕪」，可以止癘。又天帝山有草，「其狀如葵，其臭如蘪蕪，名曰杜衡，可以走馬，食之已癭」是也。臭，香也。言其香氣如蘪蕪也。\n茨\n茨，蒺藜。（布地蔓生，細葉，子有三角，剌人，見《詩》。）"
      },
      {
        "index": 79,
        "text": "疏「茨，蒺藜」。○釋曰：茨，一名蒺藜。郭云：「布地蔓生，細葉，子有三角，剌人，見《詩》」者，案《詩·小雅》云「楚楚者茨」是也。\n蘮蒘\n蘮蒘，竊衣。（似芹，可食。子大如麥，兩兩相合。有毛，著人衣。○蘮，音計。蒘，音如。）"
      },
      {
        "index": 80,
        "text": "疏「蘮蒘，竊衣」。○釋曰：蘮蒘，一名竊衣。郭云：「似芹，可食。子大如麥，兩兩相合。有毛，著人衣。」俗名鬼麥者也。\n髦\n髦，顛蕀。（細葉，有剌，蔓生，一名商蕀。《廣雅》云「女木也」。○髦，音毛。蕀，音棘。）"
      },
      {
        "index": 81,
        "text": "疏「髦，顛蕀」。○釋曰：髦，一名顛蕀，一名商蕀。《廣雅》云「女木也」。郭云：「細葉，有刺，蔓生。」，芄蘭。（芄，蔓生。斷之有白汁，可啖。○，音貫。）"
      },
      {
        "index": 82,
        "text": "疏「，芄蘭」。○釋曰：，一名芄蘭。郭云：「芄，蔓生。斷之有白汁，可啖。」案，如此注，則似芄一名蘭，或傳寫誤芄衍字。《詩·衛風》云：「芄蘭之支。」陸機云：「一名蘿藦。幽州人謂之雀瓢。」\n[B199]\n[B199]，莐藩。（生山上，葉如韭，一曰提母。○[B199]，徒南切。莐，音沈。）"
      },
      {
        "index": 83,
        "text": "疏「[B199]，莐藩」。○釋曰：藥草知母也。一名[B199]，一名莐藩。郭云：「生山上，葉如韭，一名提母。」案，《本草》此名之外更有十餘名，文多不載。陶注云：「形似昌蒲而柔潤，葉至難死，掘出隨生，須燥乃止也。」\n蕍\n蕍，蕮。（今澤蕮。○蕍，音俞。蕮，音昔。）"
      },
      {
        "index": 84,
        "text": "疏「蕍，蕮」。○釋曰：蕍，一名蕮，即藥草澤蕮也。《本草》作澤蕮，一名水澤，一名及瀉，一名芒芋，一名鵠瀉。陶注云：「葉狹長，叢生諸淺水中。」\n蔨\n蔨，鹿藿。其實莥。（今鹿豆也。葉似大豆，根黃而香，蔓延生。○蔨，巨員切。藿，音霍。莥，女九切。）"
      },
      {
        "index": 85,
        "text": "疏「圈，鹿藿。其實莥」。○釋曰：蔨，一名鹿藿。其實名莥。郭云：「今鹿豆也。葉似大豆，根黃而香，蔓延生。」《本草》云「味苦」。唐本注云：「此草所在有之。苗似豌豆，有蔓而長大。人取以爲菜，亦微有豆氣，名爲鹿戶也。」\n[B16B]侯"
      },
      {
        "index": 86,
        "text": "[B16B]侯，莎。其實是。（《夏小正》曰：「[B16B]也者，莎{艸隋}。是者其實。」○[B16B]，音浩。是，音堤。）"
      },
      {
        "index": 87,
        "text": "疏「[B16B]侯，莎。其實是」。○釋曰：[B16B]即莎別名。侯，維也，猶語辭也。其實別名是。○ 注「夏小」至「其實」。○釋曰：《夏小正》者，《大戴禮》之篇名。本夏後氏著十二月之候也。漢九江太守戴德記之，謂之《大戴禮記》。其正月云：「是[B16B]。[B16B]也者，莎{艸隋}也。是也者，其實也。先言是而後言[B16B]何也？是先見者也。何以謂之？《小正》以著名也。」案《廣雅》云：「地毛，莎{艸隋}也。」是{艸隋}即莎也，故云「莎{艸隋}」。\n莞"
      },
      {
        "index": 88,
        "text": "莞，苻蘺。其上蒚。（今西方人呼蒲爲莞蒲。蒚謂其頭台首也。今江東謂之苻蘺，西方亦名蒲中莖爲蒚，用之爲席。音羽翮。）"
      },
      {
        "index": 89,
        "text": "疏「莞，苻蘺。其上蒚」。○釋曰：某氏曰：《本草》雲白蒲，一名苻蘺，楚謂之莞蒲，其上台別名蒚。郭義具注。《詩·小雅·斯幹》云：「下莞上簟。」鄭箋云「莞，小蒲」也者，以莞、蒲一草之名。而《司几筵》有莞筵、蒲筵，則有大小之異。爲席有精有粗，故得爲兩種席也。\n荷"
      },
      {
        "index": 90,
        "text": "荷，芙渠。（別名芙蓉，江東呼荷。）其莖茄，其葉蕸，其本蔤，（莖下白蒻在泥中者。）其華菡萏，（見《詩》。）其實蓮，（蓮謂房也。）其根藕，其中的，（蓮中子也。）的中薏。（中心苦。）"
      },
      {
        "index": 91,
        "text": "疏「荷芙」至「中薏」。○釋曰：李巡曰：皆分別蓮、莖、葉、華、實之名。芙渠，其總名也。別名芙蓉，江東呼荷。菡萏，蓮華也。的，蓮實也。薏，中心也。郭璞云：「蔤，莖下白蒻在泥中者。」今江東人呼荷華爲芙蓉，北方人便以藕爲荷，亦以蓮爲荷，蜀人以藕爲茄。或用其母爲華名，或用根子爲母葉號，此皆名相錯，習俗傳誤，失其正體者也。陸機《疏》云：蓮青皮裏白子爲的，的中有青爲薏，味甚苦，故里語云「苦如薏」是也。○注「見《詩》」。○釋曰：《詩·陳風》云：「彼澤之陂，有蒲與荷。」又曰「有蒲與蓮」，又曰「有蒲菡萏」是也。\n紅\n紅，蘢古。其大者蘬。（俗呼紅草爲蘢鼓，語轉耳。○蘬，丘軌切。）"
      },
      {
        "index": 92,
        "text": "疏「紅蘢」至「者蘬」。○釋曰：舍人曰：「紅名蘢古。其大者名蘬。」 《詩·鄭風》云：「隰有遊龍。」毛云：「龍，紅草也。」陸機云：「一名馬蓼，葉大而赤白色，生水澤中，高丈餘。」郭云：「俗呼紅草爲蘢鼓，語轉耳。」\n蒫\n蒫，薺實。（薺子名。○蒫，才何切。）"
      },
      {
        "index": 93,
        "text": "疏「蒫，薺實」。○釋曰：《本草》云：薺，味甘，「人取其葉作菹及羹亦隹」。《詩·穀風》云：「誰謂荼苦，其甘如薺。」其子別名蒫。\n黂\n黂，枲實。（《禮記》曰「苴麻之有黂。」○黂，扶刃切。）"
      },
      {
        "index": 94,
        "text": "疏「黂，枲實」。○釋曰：枲，麻也。黂者，即麻子名也。故云「黂，枲實也」。○ 注「《禮記》」至「有黂」。○釋曰：《禮記》曰「苴麻之有黂」者，《儀禮·喪服傳》文也。傳所以解經，故亦謂之《禮記》也。案《喪服》經云：「苴絰。」傳曰「苴絰者，麻之有黂者」是也。\n枲\n枲，麻。（別二名。）"
      },
      {
        "index": 95,
        "text": "疏「枲，麻」。○釋曰：麻，一名枲。故注云「別二名」。《禹貢》青州雲厥貢「岱畎、絲、枲」是也。須，蕵蕪。（蕵蕪，似羊蹄，葉細，味酢，可食。）"
      },
      {
        "index": 96,
        "text": "疏「須，蕵蕪」。○釋曰：案《詩·穀風》云：「采葑采菲。」毛傳云：「葑，須也。」先儒即以「葑，須蓯」當之。孫炎云：「須，一名葑蓯。」今郭注上「葑蓯」云「未詳」，注此云：「蕵蕪，似羊蹄，葉細，味酢，可食。」則郭意以毛云「葑，須」者謂此蕵蕪也。《坊記》注云：「葑，蔓菁也。陳、宋之間謂之葑。」陸機云：「葑，蕪菁。幽州人或謂之芥。」《方言》云：「蘴、蕘，蕪菁也。陳、楚謂之蘴，齊、魯謂之蕘，關西謂之蕪菁，趙、魏之部謂之大芥。」蘴與葑，字雖異，音實同。則葑也，須也，蕪菁也，蔓菁也，蕵蕪也，蕘也，芥也，七者一物也。\n菲\n菲，蒠菜。（菲草，生下濕地，似蕪菁，華紫赤色，可食。○菲，音匪。蒠，音息。）"
      },
      {
        "index": 97,
        "text": "疏「菲，蒠菜」。○釋曰：菲，一名蒠菜。案《詩·穀風》云：「采葑采菲。」毛傳云：「菲，芴也。」郭上注「菲，芴」云「土瓜也」。注此云：「菲草，生下濕地，似蕪菁，華紫赤色，可食。」則是芴與蒠菜別草。而某氏及陸機以爲一物，非郭義也。\n蕢\n蕢，赤莧。（今之莧，赤莖者。○蕢，巨貴切。）\n疏「蕢，赤莧」。○釋曰：赤莧，一名蕢，今莧菜之赤莖者也。\n蘠蘼\n蘠蘼，虋冬。（虋冬，一名滿冬，《本草》雲。○蘼，音美。）"
      },
      {
        "index": 98,
        "text": "疏「蘠蘼，虋冬」。○釋曰：藥草也。一名蘠蘼，一名虋冬。○注「虋冬」至「草雲」。○釋曰：案《山海經》云：條穀山「其草多芍藥、虋冬」。郭注亦云《本草》一名滿冬。今檢《本草》有天門冬，一名顛勒，麥門冬，秦名羊韭，齊名愛韭，楚名馬韭，越名羊蓍，一名禹葭，一名禹餘糧。無名滿冬者，蓋所見本異也。虋、門字異音同耳。\n篇"
      },
      {
        "index": 99,
        "text": "篇，苻止。（未詳。）濼，貫眾。（葉圓銳，莖毛黑，布地，冬不死，一名貫渠，《廣雅》云「貫節」。○萹，音偏。濼，音爍。眾，音終。）"
      },
      {
        "index": 100,
        "text": "疏「濼，貫眾」。○釋曰：藥草名也。一名濼，一名貫眾。《本草》云：一名貫節，一名貫渠，一名百頭，一名虎卷，一名萹苻，一名伯蓱，一名藥藻，此謂鴟頭。陶注云：「葉如太蕨，形色毛芒，全似老鴟頭」，因名之。郭氏云：「葉圓銳，莖毛黑，布地，冬不死，一名貫渠，《廣雅》雲『貫節』。」\n莙"
      },
      {
        "index": 101,
        "text": "莙，牛[QBDH]（似[QBDH]，葉大，江東呼爲馬[QBDH]。○莙，其隕切。[QBDH]，音早。）"
      },
      {
        "index": 102,
        "text": "疏「莙，牛[QBDH]」。○釋曰：莙，一名牛[QBDH]，[QBDH]之葉大者也。《詩·召南》云：「於以采藻。」《左傳》云：「蘋蘩蕰藻之菜。」以此草好聚生，故言蕰藻。蕰訓聚也。毛傳云：「藻，聚藻也。」陸機云：「藻，水草也。生水底。有二種：其一種葉如雞蘇，莖大如箸，長四五尺；其一種莖大如釵股，葉如蓬蒿，謂之聚藻。」又云：「扶風人謂之藻，聚爲發聲也。此二藻皆可食，煮熟，挼去腥氣，米麵糝蒸爲茹，嘉美。楊州人饑荒可以當穀食。」\n蓫"
      },
      {
        "index": 103,
        "text": "蓫{艸殤}，馬尾。（《廣雅》曰：「馬尾，蔏陸。」《本草》雲，別名{艸殤}。今關西亦呼爲{艸殤}，江東呼爲當陸。○蓫，他六反。{艸殤}，他羊反。）"
      },
      {
        "index": 104,
        "text": "疏「蓫{艸殤}，馬尾」。○釋曰：藥草蔏陸也。一名蓫{艸殤}，一名馬尾。郭云：「《廣雅》曰：『馬尾，蔏陸。』《本草》雲，別名{艸殤}。今關西呼爲{艸殤}，江東爲當陸。」案《本草》，蔏陸，一名蕩根，一名夜呼。不同者，所見本異也。今注云：一名「白昌」，一名「當陸」是也。\n萍"
      },
      {
        "index": 105,
        "text": "萍，蓱。（水中浮蓱。江東謂之薸。○蘋，音平。蓱，音瓶。薸，音瓢。）其大者蘋。（《詩》曰：「於以采蘋。」）"
      },
      {
        "index": 106,
        "text": "疏「萍，蓱。其大者蘋」。○釋曰：舍人曰：「蘋，一名蓱。大者名蘋。」郭曰：「水中浮蓱。江東謂之薸。」陸機《毛氏義疏》云：「今水上浮蓱是也。其粗大者謂之蘋，小者曰蓱。季春始生，可糝蒸爲茹。又可苦酒淹以就酒。」○注《詩》曰：「於以采蘋。」○釋曰：《召南·采蘋》篇文也。\n莃\n莃，菟葵。（頗似葵而小，葉狀如藜，有毛，汋啖之滑。○莃，音希。）"
      },
      {
        "index": 107,
        "text": "疏「莃，菟葵」。○釋曰：莃，一名菟葵。郭云：「頗似葵而小，葉狀如藜，有毛，汋啖之滑」者，汋，煮也。案，《本草》唐本注云：「苗如石龍芮，葉光澤，花白似梅，莖紫色，煮汁極滑，堪啖。」《爾雅·釋草》一名莃。所在平澤皆有，田間「人多識之」。是也。\n芹\n芹，楚葵。（今水中芹菜。）"
      },
      {
        "index": 108,
        "text": "疏「芹，楚葵」。○釋曰：郭云：「今水中芹菜。」案《本草》云「水芹」，一名「水英」。陶注云：「其二月、三月作英時，可作菹及瀹食之。」又有渣（音樝）芹，可爲生菜，亦可生啖。別本注云：芹有兩種，「荻芹取根，白色，赤芹取莖、葉。並堪作菹及生菜」。是也。\n藬"
      },
      {
        "index": 109,
        "text": "藬，牛蘈。（今江東呼草爲牛蘈者，高尺餘許。方莖，葉長而銳，有穗。穗間有華，華紫縹色，可淋以爲飲。○藬，吐回切。蘈，音頹。）"
      },
      {
        "index": 110,
        "text": "疏「藬，牛蘈」。○釋曰：藬，一名牛蘈。《詩·小雅》云：「言采其蓫。」鄭箋云：「蓫，牛蘈。」郭云：「今江東呼草爲牛蘈者，高尺餘許。方莖，葉長而銳，有穗。穗間有華，華紫縹色，可淋以爲飲」者，《字林》云：「縹，青白色。淋，以水沃也。」\n藚\n藚，牛唇。（《毛詩傳》曰：「水蕮也。」如藚斷，寸寸有節，拔之可復。○藚，音續。）"
      },
      {
        "index": 111,
        "text": "疏「藚，牛唇」。○釋曰：李巡云：「別二名。」郭云：「如續斷，寸寸有節。」陸機以爲今澤蕮也。郭氏所不取。○注「毛詩」至「蕮也」。○釋曰：《詩·魏風·汾沮洳》云：「彼汾一曲，言采其藚。」毛傳云「藚，水蕮也」 是。\n蘋\n蘋，藾蕭。（今藾蒿也。初生亦可食。○藾，音賴。）"
      },
      {
        "index": 112,
        "text": "疏「蘋，藾蕭」。○釋曰：蘋，一名藾蕭。郭云：「今藾蒿也。初生亦可食。」《詩·小雅》云：「呦呦鹿鳴，食野之蘋。」陸機云：「葉青白色，莖似箸而輕脆。始生香，可生食，又可烝食。」是也。\n連\n連，異翹。（一名連苕，又名連草，《本草》雲。）"
      },
      {
        "index": 113,
        "text": "疏「連，異翹」。○釋曰：連，一名異翹，郭云「一名連苕，又名連草，《本草》雲」者。案，今本連翹，一名異翹，一名蘭華，一名折根，一名軹，一名三廉。不同者所見本異也。唐本注云：「此物有兩種：大翹，小翹。大翹，葉狹長如水蘇，花黃可愛，生下濕地，著子似椿實之未開者，作房翹生出眾草。其小翹生崗原之上，葉花實皆似大翹而小細耳。」是也。\n澤\n澤，烏蕵。（即上「蘾」也。）\n疏「澤，烏蕵」。○釋曰：即上「蘾」，生於水澤者。然形所未詳。傅，橫目。（一名結縷，俗謂之鼓箏草。）"
      },
      {
        "index": 114,
        "text": "疏「傅，橫目」。○釋曰：傅，一名橫木草，蔓延生。郭云「一名結縷，俗謂之鼓箏草」是也。釐，蔓華。（一名蒙華。）"
      },
      {
        "index": 115,
        "text": "疏「釐，蔓華」。○釋曰：釐，一名蔓華。郭云：「一名蒙華。」菱，蕨攗。（菱，今水中芰。○菱，音淩。攗，音眉。）"
      },
      {
        "index": 116,
        "text": "疏「菱，蕨攗」。○釋曰：菱，一名蕨攗。郭云「菱，今水中芰」者，《字林》云：「 楚人名{艸陵}曰芰，可食。」《國語》曰：「屈到嗜芰。」俗云「菱角」是也。\n大菊\n大菊，蘧麥。（一名麥句薑，即瞿麥。）"
      },
      {
        "index": 117,
        "text": "疏「大菊，蘧麥」。○釋曰：大菊，一名蘧麥，草藥也。郭云：「一名麥句薑，即瞿麥。」《廣雅》云：「茈萎，麥句薑，瞿麥。」案《本草》雲瞿麥，一名巨句麥，一名大菊，一名大蘭。陶注云：「今出近道。一莖生細葉，花紅紫赤可愛，子頗似麥。」故名瞿麥。\n薜"
      },
      {
        "index": 118,
        "text": "薜，牡{艸讚}。（未詳。）葥，山莓。（今之木莓也。實似蔍莓而大，亦可食。○薛，音百。{艸讚}，音讚。葥，音箭。莓，音每。）"
      },
      {
        "index": 119,
        "text": "疏「葥，山莓」。○釋曰：山莓一名葥。郭云：「今之木莓也。實似藨莓而大，亦可食。」藨莓説在下。齧，苦堇。（今堇葵也。葉似柳，子如米，汋食之滑。）"
      },
      {
        "index": 120,
        "text": "疏「齧，苦槿」。○釋曰：齧，一名苦堇，可食之菜也，郭云「今堇葵也。葉似柳，子如米，汋食之滑」者。《本草》唐本注云：此菜野生，非人所種，俗謂之莖菜。葉似蕺，花紫色者。《內則》云「堇、荁、、榆」是也。《本草》云「味甘」，此云「苦」者，古人語倒，猶甘草謂之大苦也。\n藫\n藫，石衣。（水苔也。一名石發。江東食之。或曰，藫，葉似Ε而大，生水底，亦可食。○藫，音潭。）"
      },
      {
        "index": 121,
        "text": "疏「藫，石衣」。○釋曰：藫，一名石衣。郭云「水苔也。一名石發。江東食之」者，案《本草》有「陟釐」。別本注云：「此即古石發也。色類似苔而粗澀爲異。」郭又云「或曰，藫葉似Ε而大，生水底，亦可食」者，即《本草》海藻，一名藫。陳藏器《本草》云：大葉藻也。生深海中及新羅，葉如水藻而大。海人取之，正在深海底，以繩係腰，咽沒水下刈得，旋係繩上。五月已後，當有大魚傷人，不可取也。\n蘜\n蘜，治蘠。（今之秋華菊。○蘜，音菊。）"
      },
      {
        "index": 122,
        "text": "疏「蘜，治蘠」。○釋曰：蘜，一名治蘠。郭云：「今之秋華菊。」案《月令》季秋云：「菊有黃華。」《本草》雲菊華，一名節華。陶注云：「菊有兩種：一種莖紫氣香而味甘，葉可作羹而食者，爲真；一種莖青而大，作蒿艾氣，味苦不堪食者，名苦薏，非真也。」\n唐蒙\n唐、蒙，女蘿。女蘿，菟絲。（別四名。《詩》云：「爰采唐矣。」）"
      },
      {
        "index": 123,
        "text": "疏「唐、蒙」至「菟絲」。○釋曰：孫炎曰：「別三名。」郭云：「別四名。」則唐與蒙，或並或別，故三四異也。《詩經》直言唐，而傳云「唐，蒙也」，是以蒙解唐也。則四名爲得。下云：「蒙，王女。」郭云：「即唐也。」是又名王女。然則，唐也，蒙也，女蘿也，菟絲也，王女也，凡五名。《詩·頍弁》云：「蔦與女蘿。」毛傳云：「女蘿，菟絲。」陸機云：「今菟絲。蔓連草上生，黃赤如金，今合藥菟絲子是也。」○注「《詩》云：『爰采唐矣。』」○釋曰：《鄘風·桑中》篇文也。\n苗"
      },
      {
        "index": 124,
        "text": "苗，蓚。（未詳。）茥，蒛葐。（覆盆也。實似莓而小，亦可食。○蓚，他凋切。茥，音奎。蒛，音缺。葐，音盆。）"
      },
      {
        "index": 125,
        "text": "疏「茥，蒛葐」。○釋曰：茥，一名蒛葐，郭云：「覆葐也。實似莓而小，亦可食。」案《本草》蓬 {ぱ係}，一名覆盆，一名陵{ぱ係}，一名陰{ぱ係}，其實名覆盆子。今注雲蓬{ぱ係}，是覆盆之苗也。覆盆乃蓬{ぱ係}之子也。唐本注云：「然生處不同，沃地則子大而甘，瘠地則子細而酸。」是也。\n芨\n芨，堇草。（即烏頭也。江東呼爲堇。○芨，音急。堇，音靳。）"
      },
      {
        "index": 126,
        "text": "疏「芨，堇草」。○釋曰：芨，一名堇草。郭云：「即烏頭也。江東呼爲堇。音靳。」案《詩·大雅》云：「堇荼如飴。」又《晉語》麗姬將譖申生，「寘鴆於酒，寘堇於肉」。賈逵曰：「堇，烏頭也。」然則，堇者，其烏頭乎？嫌讀爲堇荁之堇，故音之。\n虃\n虃，百足。（未詳。）菺，戎葵。（今蜀葵也。似葵，華如木槿華。○虃，音纖。菺，音肩。）"
      },
      {
        "index": 127,
        "text": "疏「菺，戎葵」。○釋曰：菺，一名戎葵。郭云：「今蜀葵也。似葵，華如木槿華。」戎、蜀，蓋其所自也，因以名之。\n䒺\n䒺，狗毒。（樊光云：「俗語苦如䒺。」○䒺，音計。）"
      },
      {
        "index": 128,
        "text": "疏「䒺，狗毒」。○釋曰：䒺，一名狗毒。樊光云：「俗語苦如䒺。」樊光者，京兆人，後漢中散大夫。注《爾雅》六卷。故郭氏取以爲説。\n垂\n垂，比葉。（未詳。）\n蕧\n蕧，盜庚。（旋蕧，似菊。○蕧，音服。）"
      },
      {
        "index": 129,
        "text": "疏「蕧，盜庚」。○釋曰：蕧，一名盜庚。郭云：「旋蕧，似菊。」《本草》旋蕧，一名戴椹，一名金沸草，一名盛椹。陶注云「出近道下濕地，似菊花而大」是也。\n茡\n茡，麻母。（苴麻盛子者。）\n疏「茡，麻母」。○釋曰：苴麻之盛子者也。一名茡，一名麻母。\n瓝\n瓝，九葉。（今江東有草，五葉共叢生一莖，俗因名爲五葉，即此類也。）"
      },
      {
        "index": 130,
        "text": "疏「瓝，九葉」。○釋曰：此草九葉叢生一莖。然郭亦未詳其狀，但舉其類云：「今江東有草，五葉共叢生一莖，俗因名爲五葉，即此類也。」\n藐\n藐，茈草。（可以染紫，一名茈{艸戾}，《廣雅》云。○藐，亡角切。茈，子爾切。）"
      },
      {
        "index": 131,
        "text": "疏「藐，茈草」。○釋曰：藐，一名茈草，根可以染紫之草。《廣雅》一名茈{艸戾}，《本草》一名紫丹。唐本注云：「苗似蘭香，莖赤節青，花紫白色，而實白也。」\n倚商"
      },
      {
        "index": 132,
        "text": "倚商，活脫。（即離南也。）蘵，黃蒢。（蘵草，葉似酸漿，華小而白，中心黃。江東以作菹食。○脫，音奪。蘵，音職。蒢，音除。）\n疏「蘵，黃蒢」。○釋曰：蘵草，一名黃蒢。郭云：「蘵草，葉似酸漿，華小而白，中心黃。江東以作菹食。」\n藒車\n藒車，{艸乞}輿。（藒車，香草，見《離騷》。○藒，音挈。{艸乞}音乞。）"
      },
      {
        "index": 133,
        "text": "疏「藒車，{艸乞}輿」。○釋曰：香草也。一名藒車，一名{艸乞}輿，郭云「藒車，香草，見《離騷》」者。《離騷》經云「畦留夷與藒車兮，雜杜衡與芷」是也。\n權\n權，黃華。（今謂牛芸草爲黃華。華黃，葉似菽蓿。）"
      },
      {
        "index": 134,
        "text": "疏「權，黃華」。○釋曰：權，一名黃華。郭云：「今謂牛芸草爲黃華。華黃，葉似菽蓿。」《説文》亦云：「芸，草也。似苜蓿。《淮南子》説『芸草，可以死復生』。」《月令》注云：「 芸，香草也。」《雜禮圖》曰：「芸，蒿也。葉似邪蒿，香美可食。」然則牛芸者，亦芸類也。郭以時驗而言之，故云「今謂牛芸草爲黃華」也。\n葞\n葞，春草。（一名芒草，《本草雲》。○葞，音尾。）"
      },
      {
        "index": 135,
        "text": "疏「葞，春草」。注「一名」至「草雲」。○釋曰：藥草也，郭云「一名芒草，《本草》雲」者。案《本草》莽草，一名葞，一名春草。陶注云：今是處皆有。葉青辛烈者良，今俗呼爲菵草也。郭云「芒草」者，所見本異也。\n蔠葵\n蔠葵，蘩露。（承露也。大莖小葉，葉紫黃色。○蔠，音終。）\n疏「蔠葵，蘩露」。○釋曰：葵類。一名蔠葵，一名蘩露。郭云：「承露也。大莖小葉，華紫黃色。」\n菋\n菋，荎[B18G]。（五味也。蔓生，子叢在莖頭。○菋，音未。荎，直其切。[B18G]，音除。）"
      },
      {
        "index": 136,
        "text": "疏「菋，荎[B18G]」。○釋曰：藥草也。一名菋，一名荎[B18G]。郭云：「五味也。蔓生，子叢在莖頭。」案《本草》五味子，一名會及，一名玄及。唐本注云：「五味，皮肉甘酸，核中辛苦，都有鹹味，此則五味具也。」「其葉似杏而大，蔓生木上。子作房如落葵，大如蘡子。」\n蒤\n蒤，委葉。（《詩》云：「以茠蒤蓼。」○蒤，音徒。）"
      },
      {
        "index": 137,
        "text": "疏「蒤，委葉」。○釋曰：穢草也。舍人曰：「蒤，一名委葉。」王肅説《詩》云：「 荼，陸穢草。」然則，蒤者，原田蕪穢之草，非苦菜也。○注「《詩》云：『以茠蒤蓼。』」○ 釋曰：此《周頌·良耜》篇文。茠，耘除也。今《詩》本「茠」作「薅」，音義同。\n皇\n皇，守田。（似燕麥，子如彫胡米，可食，生廢田中。一名守氣。）"
      },
      {
        "index": 138,
        "text": "疏「皇，守田」。○釋曰：皇，一名守田。郭云：「似燕麥，子如彫胡米，可食，生廢田中。一名守氣。」彫胡，即蓏也。\n鉤\n鉤，藈姑。（鉤，𤬏也，一名王瓜。實如瓝瓜，正赤，味苦。○藈，音圭。）"
      },
      {
        "index": 139,
        "text": "疏「鉤，藈姑」。○釋曰：鉤，一名藈姑。郭云：「鉤𤬏也，一名王瓜。實如瓝瓜，正赤，味苦。」《本草》雲王瓜，一名土瓜。陶注云：「即今土瓜，生籬院，亦有子，熟時赤如彈丸。」根大。唐本注云：此物蔓生，葉似栝樓，圓無乂缺，子如梔子，生青熟赤，但無棱爾。根似葛，細而多糝。是也。\n望\n望，乘車。（可以爲索，長丈餘。○乘，音繩。）\n疏「望，乘車」。○釋曰：望，一名乘車。郭云：「可以爲索，長丈餘。」\n困，衱袶。（未詳。）\n攫\n攫，烏階。（即烏杷也。子連相著，狀如杷齒，可以染皂。○衱，音劫。袶，音絳。攫，音。）"
      },
      {
        "index": 140,
        "text": "疏「攫，烏階」。○釋曰：攫，一名烏階。郭云：「即烏杷也。子連相著，狀如杷齒，可以染皂。」今俗謂之狼杷是也。杜，土鹵。（杜衡也，似葵而香。）"
      },
      {
        "index": 141,
        "text": "疏「杜，土鹵」。○釋曰：香草也。一名杜，一名土鹵。郭云：「杜衡也，似葵而香。」《本草》唐本注云：「杜衡葉似葵，形如馬蹄，故俗雲馬蹄香。生山之陰水澤下濕地。根似細辛、白前等。」《山海經》云：「天帝山，有草其狀如葵，其臭如麋蕪，名曰杜衡，可以走馬，食之已癭。」是也。\n盱\n盱，虺床。（蛇床也。一名馬床，《廣雅》雲。○盱，音籲。）"
      },
      {
        "index": 142,
        "text": "疏「盱，虺床」。○釋曰：盱，一名虺床。郭云：「蛇床也。一名馬床，《廣雅》雲。」案《本草》蛇床，一名蛇米，一名虺床，一名思益，一名繩毒，一名棗棘，一名牆蘪。陶注云：近道「田野墟落間甚多，花葉正似蘪蕪」。\n蔝"
      },
      {
        "index": 143,
        "text": "蔝，蔜。（未聞。）赤，枹薊。（即上「枹薊」。）菟奚，顆涷。（款涷也，紫赤華，生水中。○蔝，音米。蔜，五刀切。涷，音東。）"
      },
      {
        "index": 144,
        "text": "疏「菟奚，顆涷」。○釋曰：藥草也。一名菟奚，一名顆涷。郭云：「款涷也，紫赤華，生水中。」 案《本草》款涷，一名橐吾，一名顆東，一名虎須，一名菟奚。陶注云：形如宿蓴未舒者，其腹裏有絲，其花乃似大菊花。唐本注云：「葉似葵而大，叢生，花出根下。」是也。\n中馗"
      },
      {
        "index": 145,
        "text": "中馗，菌。（地蕈也，似蓋，今江東名爲土菌，亦曰馗廚。可啖之。○馗，音逵。菌，巨隕切。）小者菌。（大小異名。）"
      },
      {
        "index": 146,
        "text": "疏「中馗，菌。小者菌」。○釋曰：此辨菌大小之異名也。大者名中馗，小者即名菌，郭云「地蕈也，似蓋，今江東人名爲土菌，亦曰馗廚。可啖之」者，《説文》云：「蕈，桑{艸耎}也。」謂菌生木上也。今雲地蕈，即俗呼地菌者是也。\n菆"
      },
      {
        "index": 147,
        "text": "菆，小葉。（未聞。）苕，陵苕。（一名陵時，《本草》雲。）黃華，蔈；白華，茇。（苕，華色異名亦不同。○菆，音輒。苕，音調。蔈，音標。茇，音沛。）"
      },
      {
        "index": 148,
        "text": "疏「苕陵」至「華茇」。○釋曰：苕，一名陵苕。《本草》一名陵時。舍人曰：「苕，陵苕也。黃華名蔈，白華名茇，別華色之名也。」陸機《疏》云：一名鼠尾，生下濕水中，七八月中華紫，似今紫草，可染皂，煮以沐發即黑。《詩·小雅》云：「苕之華，芸其黃矣。」鄭箋云：「陵苕之華，紫赤而繁。」陸機亦言其華紫色。而此雲黃白者，蓋就紫色之中有黃紫、白紫爾。及其將落，則全變爲黃，故《詩》云「芸其黃矣」。毛傳云「將落則黃」是也。\n蘪\n蘪，從水生。（生於水中。○蘪，音眉。）\n疏「蘪，從水生」。○釋曰：草從水生者曰蘪。故注云「生於水中」。薇，垂水。（生於水邊。）"
      },
      {
        "index": 149,
        "text": "疏「薇，垂水」。○釋曰：草生於水濱而枝葉垂於水者曰薇。故注云「生於水邊」也。薜，山麻。（似人家麻，生山中。）\n疏「薜，山麻」。○釋曰：麻生山中者名薜。故注云「似人家麻，生山中」也。\n莽"
      },
      {
        "index": 150,
        "text": "莽，數節。（竹類也，節間促。）桃枝，四寸有節。（今桃枝節間相去多四寸。○數，音朔。）粼，堅中。（竹類也，其中實。）簢，筡中。（言其中空，竹類。）仲，無笐。（亦竹類。未詳。）{怠}，箭萌。（萌，筍屬也。《周禮》曰：「{怠}菹雁醢。」）篠，箭。（別二名。○ 粼，音吝。簢，音閔。筡，音徒。笐，音杭。{怠}，音待。）"
      },
      {
        "index": 151,
        "text": "疏「莽數」至「篠箭」。○釋曰：此辨竹節希數及中空實萌篠之異名也。凡竹節間促數者名莽，相去四寸有節者名桃枝，竹其中堅實者名粼，其中空者名簢。筡，空也。仲，無笐。注「未詳」。{怠}，一名箭萌，即筍也。篠，一名箭。《書》曰：「篠簜既敷。」《釋地》云「會稽之竹箭」是也。○注「今桃枝節間相去多四寸」。○釋曰：郭以時驗而言也。《尚書·顧命》云：「敷重篾席。」孔安國云：「篾，桃枝竹。」《周禮·春官·司几筵》云：「加次席黼純。」鄭注云「次席，桃枝席，有次列成文」是也。○注「《周禮》曰：『{怠}菹雁醢。』」○釋曰：《天官·醢人》職文也。彼文作箈。鄭玄注云：「箈，箭萌。」字雖異，音義同。\n枹"
      },
      {
        "index": 152,
        "text": "枹，霍首。素華，軌鬷。（皆未詳。）芏，夫王。（芏草，生海邊，似莞藺。今南越人采以爲席。○枹，音包。芏，音杜。）"
      },
      {
        "index": 153,
        "text": "疏「芏，夫王」。○釋曰：芏草，一名夫王。郭云：「芏草，生海邊，似莞藺。今南方越人采以爲席。」藄，月爾。（即紫綦也。似蕨，可食。○藄，音其。）"
      },
      {
        "index": 154,
        "text": "疏「藄，月爾」。○釋曰：藄，一名月爾，可食之菜也。郭云：「即紫藄也。似蕨，可食。」葴，馬藍。（今大葉冬藍也。○葴，音針。）"
      },
      {
        "index": 155,
        "text": "疏「葴，馬藍」。○釋曰：葴，一名馬藍。郭氏「今大葉冬藍也」。今爲澱者是也。姚莖，塗薺。（未詳。）苄，地黃。（一名地髓，江東呼苄。○苄，音戶。）"
      },
      {
        "index": 156,
        "text": "疏「苄，地黃」。○釋曰：藥草也。郭云：「一名地髓，江東人呼苄。」案《本草》地黃，一名地髓，一名苄，一名芭。陶注云：「生渭城者乃有子實，實如小麥。」\n蒙"
      },
      {
        "index": 157,
        "text": "蒙，王女。（蒙即唐也，女蘿別名。）拔，蘢葛。（似葛，蔓生，有節。江東呼爲龍尾，亦謂之虎葛，細葉赤莖。）"
      },
      {
        "index": 158,
        "text": "疏「拔，蘢葛」。○釋曰：拔，一名蘢葛，葛類也。郭云：「似葛，蔓生，有節。江東呼爲龍尾，亦謂之虎葛，細葉赤莖。」藗，牡茅。（白茅屬。○藗，音速。）\n疏「藗，牡茅」。○釋曰：茅之不實者也。一名藗，一名牡茅。郭云：「白茅屬。」\n菤"
      },
      {
        "index": 159,
        "text": "菤耳，苓耳。（《廣雅》云「枲耳也」。亦云胡枲，江東呼爲常枲，或曰苓耳。形似鼠耳，叢生如盤。○菤，音捲。）"
      },
      {
        "index": 160,
        "text": "疏「菤耳，苓耳」。○釋曰：菤耳，一名苓耳。郭云：「《廣雅》雲『枲耳也』。亦云胡枲，江東呼爲常枲，或曰苓耳。形似鼠耳，叢生如盤。」《詩·周南》云：「采采卷耳。」陸機《疏》云：葉青白色，似胡荽，白華細莖，蔓生。可煮爲茹，滑而少味。四月中生子，如婦人耳璫。幽州謂之爵耳是也。\n蕨\n蕨，{艸鱉}。（《廣雅》云「紫藄」，非也。初生無葉，可食。江西謂之{艸鱉}。○{艸鱉}，音鱉。）"
      },
      {
        "index": 161,
        "text": "疏「蕨，{艸鱉}」。○釋曰：可食之菜也。舍人曰：「蕨，一名{艸鱉}。」郭云：「《廣雅》雲『紫藄』，非也。初生無葉，可食。江西謂之{艸鱉}。」《詩·召南》云：「言采其蕨。」陸機《疏》云：蕨，山菜也。「初生似蒜，莖紫黑色，可食。如葵」。是也。\n蕎\n蕎，邛钜。（今藥草大戟也，《本草》雲。）"
      },
      {
        "index": 162,
        "text": "疏「蕎，邛钜」。○釋曰：蕎，一名邛钜。郭云「今藥草大戟也，《本草》雲」者，案《本草》大戟，一名邛钜，苗名澤漆。陶注云：今近道處處有。生時摘葉有白汁，故名澤漆也。\n繁\n繁，由胡。（未詳。）莣，杜榮。（今莣草，似茅，皮可以爲繩索、履屩也。○莣，音忘。）"
      },
      {
        "index": 163,
        "text": "疏「莣，杜榮」。○釋曰：莣草，一名杜榮，郭云「今莣草，似茅，皮可以爲繩索、履屩也」者。屩，草履也。稂，童粱。（稂，莠類也。）"
      },
      {
        "index": 164,
        "text": "疏「稂，童粱」。○釋曰：舍人曰：「稂，一名童粱。」郭云：「稂，莠類也。」《詩·曹風》云：「浸彼苞稂。」陸機《疏》云：「禾秀爲穗而不成，崱嶷然，謂之童粱。今人謂之宿田翁，或謂之守田也。《甫田》云：『不稂不莠。』《外傳》曰：『馬不過稂莠。』皆是也。」\n藨\n藨，麃。（麃即莓也，今江東呼爲藨莓。子似覆葐而大，赤，酢甜可啖。○藨，蒲苗切。麃，平表切。）"
      },
      {
        "index": 165,
        "text": "疏「藨，麃」。○釋曰：藨，一名麃。郭云：「麃即莓也，今江東人呼爲藨莓。子似覆葐而大，酢甜可啖。」的，薂。（即蓮實。○薂，音亦。）\n疏「的，薂」。○釋曰：的，又一名薂。即上釋「荷」云「其實蓮，其中的」也。故郭云：「即蓮實。」\n購\n購，蔏蔞。（蔏蔞，蔞蒿也。生下田。初出可啖，江東用羹魚。○購，古豆切。蔞，力朱切。）"
      },
      {
        "index": 166,
        "text": "疏「購，蔏蔞」。○釋曰：舍人曰：「購，一名蔏蔞。」郭云：「蔏蔞，蔞蒿也。生下田。初出可啖，江東用羹魚。」《詩·周南·漢廣》云：「翹翹錯薪，言刈其蔞。」陸機《疏》云：「其葉似艾，白色，長數寸，高丈餘，好生水邊及澤中。正月根牙生旁莖，正白，生食之，香而脆美。其葉又可蒸爲茹。」是也。\n茢\n茢，勃茢。（一名石芸，《本草》雲。○茢，音列。）"
      },
      {
        "index": 167,
        "text": "疏「茢，勃茢」。○釋曰：茢，一名勃茢，郭云「一名石芸，《本草》雲」者。案《本草》石芸味甘，一名螫烈，一名顧喙。是也。\n葽繞"
      },
      {
        "index": 168,
        "text": "葽繞，蕀{艸冤}。（今遠誌也。似麻黃，赤華，葉銳而黃，其上謂之小草，《廣雅》雲。○葽，烏了切。{艸冤}，音冤。）"
      },
      {
        "index": 169,
        "text": "疏「葽繞，蕀{艸冤}」。○釋曰：藥草也。葽繞，一名蕀{艸冤}。郭云「今遠誌也。似麻黃，赤華，葉銳而黃，其上謂之小草，《廣雅》雲」者，案《本草》遠誌，一名細草，其葉名小草。陶注云：「小草狀似麻黃而青。」今注雲遠誌「莖葉似大青而小」。《廣雅》云：「蕀{艸冤}，遠志也。其上謂之小草。」是也。\n茦\n茦，刺。（草刺針也。關西謂之刺，燕北、朝鮮之間曰茦，見《方言》。○茦，音冊。）"
      },
      {
        "index": 170,
        "text": "疏「茦，刺」。○釋曰：謂草針刺人也。一名茦，又名刺。郭云「草刺針也。關西謂之刺，燕北、朝鮮之間曰茦，見《方言》」者，案《方言》「凡草木刺人，北燕、朝鮮之間謂之茦，或謂之壯。自關而東或謂之梗，或謂之劌。自關而西謂之刺。江、湘之間謂之棘」是也。\n蕭\n蕭，萩。（即蒿。○萩，音秋。）"
      },
      {
        "index": 171,
        "text": "疏「蕭，萩」。○釋曰：李巡云：「萩，一名蕭。」陸機云：「今人所謂萩蒿者是也。或云牛尾蒿，似白蒿，白葉，莖粗，科生多者數十莖，可作燭，有香氣，故祭祀以脂爇之爲香。許慎以爲艾蒿，非也。《郊特牲》雲『既奠，然後爇蕭，合馨香』。」是也。\n蕁\n蕁，海藻。（藥草也。一名海羅，如亂發，生海中，《本草》云。）"
      },
      {
        "index": 172,
        "text": "疏「蕁，海藻」。○釋曰：蕁，又名海藻。郭云「藥草也。一名海羅，如亂發，生海中，《本草》云」者，案《本草》一名落首，一名蕁。陶注云：「生海島上，黑色如亂發而大，少許葉大，都似藻葉。」\n長楚\n長楚，銚芅。（今羊桃也，或曰鬼桃。葉似桃，華白，子如小麥，亦似桃。○銚，音姚。芅，音亦。）"
      },
      {
        "index": 173,
        "text": "疏「長楚，銚芅」。○釋曰：舍人曰：「長楚，一名銚芅。」《本草》云「銚芅」名「羊桃」。郭云：「今羊桃也，或曰鬼桃。葉似桃，華白，子如小麥，亦似桃。」 《詩·檜風·隰有長楚》陸機《疏》云：「今羊桃是也。葉長而狹，華紫赤色，其枝莖弱，過一尺引蔓於草上，今人以爲汲灌。重而善沒，不如楊柳也。近下根刀切其皮，著熱灰中脫之，可韜筆管。」\n蘦\n蘦，大苦。（今甘草也。蔓延生，葉似荷，青黃，莖赤有節，節有枝相當。或云蘦似地黃。）"
      },
      {
        "index": 174,
        "text": "疏「蘦，大苦」。○釋曰：藥草也。蘦，一名大苦。郭云：「今甘藥也。蔓延生，葉似荷，青黃，莖赤有節，節有枝相當。或云蘦似地黃。《詩·唐風》云「采苓采苓，首陽之巔」是也。蘦與苓，字雖異，音義同。\n芣苡\n芣苡，馬舄；馮舄，車前。（今車前草，大葉長穗，好生道邊，江東呼爲蝦覅衣。○芣，音浮。苡音以。）"
      },
      {
        "index": 175,
        "text": "疏「芣苡」至「車前」。○釋曰：藥草也，別三名。郭云：「今車前草，大葉長穗，好生道邊，江東呼爲蝦覅衣。」《詩·周南》云：「采采芣苡。」陸機《疏》云：「馬舄，一名車前，一名當道。喜在牛跡中生，故曰車前、當道也。今藥中車前子是也。幽州人謂之牛舌草。可鬻作茹，大滑。其子治婦人難產。」王肅引《周書·王會》云：「芣苡如李，出於西戎。」王基駮云：「《王會》所記雜物奇獸，皆四夷遠國各齎土地異物以爲貢贄，非《周南》婦人所得采。」是芣苡爲馬舄之草，非西戎之木也。\n綸"
      },
      {
        "index": 176,
        "text": "綸似綸，組似組，東海有之。（綸，今有秩、嗇夫所帶糾青絲綸。組，綬也。海中草生彩理有象之者，因以名雲。）帛似帛，布似布，華山有之。（草葉有象布帛者，因以名雲。生華山中。）"
      },
      {
        "index": 177,
        "text": "疏「綸似綸」至「山有之」。○釋曰：此辨草似綸組布帛者。以其所似，因名其草也。綸是糾青絲繩也。組，綬也。東海有草采理似之，即名綸草、組草。華山有草葉似帛、布者，因名帛草、布草也。○注「綸今」至「絲綸」。○釋曰：案《漢書·百官公卿大夫表》云：十里一亭，十亭一鄉。鄉有三老、有秩、嗇夫、有遊徼。三老業教化。嗇夫掌獄訟。遊徼掌禁盜賊。故《漢書》云：張敞以鄉有秩。補太守卒史．又云：朱邑爲桐鄉嗇夫。又《續漢書·百官表》云：鄉置有秩、三老、遊徼。有秩，郡所置，秩百戶。其鄉小者，縣所置嗇夫。案此，則有秩、嗇夫職同，但隨鄉大小故名異耳。名雖異，皆糾青絲爲綸以帶佩之則同。至東晉尚然，故郭云「今也」。張華云：「綸，如宛轉繩。」\n苀\n苀，東蠡。（未詳。）綿馬，羊齒。（草細葉，葉羅生而毛，有似羊齒。今江東呼爲雁齒。繅者以取繭緒。）"
      },
      {
        "index": 178,
        "text": "疏「綿馬，羊齒」。○釋曰：綿馬，一名羊齒。郭云：「草細葉，葉羅生而毛，有似羊齒。今江東人呼爲雁齒。繅者以取繭緒。」《説文》云：「繅，繹繭爲絲也。」「緒，絲耑也。」以此草似羊齒而毛，故繅者用之以取繭緒也。\n萿\n萿，麋舌。（今麋舌草。春生，葉有似於舌。○萿，古活反。）\n疏「萿，麋舌」。○釋曰：萿草，春生，葉似麋舌，故萿一名麋舌。郭云：「今麋舌草。春生，葉有似於舌。」\n搴櫃朐\n搴櫃朐。（未聞。）\n蘩之醜"
      },
      {
        "index": 179,
        "text": "蘩之醜，秋爲蒿。（醜，類也。春時各有種名，至秋老成，通皆呼爲蒿。○搴，居展切。櫃，音巨。朐，音劬。）"
      },
      {
        "index": 180,
        "text": "疏「蘩之」至「爲蒿」。○釋曰：醜，類也。此言蘩、蕭，蔚、莪之類，春始生，氣味既異，故其名不同。至秋老成，則皆蒿也。郭云：「醜，類也。春時各有種名，至秋老成，皆通呼爲蒿」也。\n芺薊\n芺、薊，其實荂。（芺與薊，莖頭皆有蓊台，名荂，即其實。音俘。○芺，音衤奧。）"
      },
      {
        "index": 181,
        "text": "疏「芺、薊，其實荂」。○釋曰：鉤、芺、枹薊之類，其實名荂。郭云：「芺與薊，莖頭皆有蓊台名荂，荂即其實」也。\n蔈荂荼"
      },
      {
        "index": 182,
        "text": "蔈、荂，荼。（即芀。）猋、藨，芀。（皆芀、荼之別名。方俗異語，所未聞。○蔈，方腰切。猋，必遙切。藨，方驕切。芀，音調。）"
      },
      {
        "index": 183,
        "text": "疏「蔈、荂，荼。猋、藨，芀」。○釋曰：此辨苕、荼之別名也。案鄭注《周禮》「掌荼」及《詩》「有女如荼」皆云：「荼，茅秀也。」蔈也、荂也其別名。荼即苕也。苕，又一名猋，又名藨，皆雀矛之屬。華，秀名也。故注云「皆芀、荼之別名。方俗異語，所未聞」。言「未聞」者，謂未聞其所出也。\n葦醜\n葦醜。芀，（其類皆有芀秀。）\n疏「葦醜。芀」。○釋曰：葦即蘆之成者。其類皆有芀秀也。\n葭華"
      },
      {
        "index": 184,
        "text": "葭華。（即今蘆也。）蒹，薕。（似萑而細，高數尺，江東呼爲蒹藡。○薕，音廉。）葭，蘆。（葦也。），薍。（似葦而小，實中，江東呼爲鳥蓲。○，他敢切。薍，五患切。蓲，音丘。）其萌虇。（今江東呼蘆芛爲虇，然則萑葦之類，其初生者皆名虇。虇，音繾綣。）"
      },
      {
        "index": 185,
        "text": "疏「葭華」至「萌虇」。○釋曰：此辨蒹葭等生成之異名也。葭，一名葦，即今蘆也。葦之未成者蒹，一名薕。郭云：「似萑而細，高數尺，江東呼爲薕藡。」《詩·秦風》云：「蒹葭蒼蒼。」陸機云：「蒹，水草也。堅實，牛食令牛肥彊。青徐人謂之蒹。兗州、遼東通語也。葭，一名蘆，一名薍。」李巡曰：「分別葦類之異名。」郭云：蘆，「葦也」。，「似葦而小，實中，江東呼爲鳥蓲」。如李巡雲，蘆、薍共爲一草。如郭雲，則蘆、薍別草。案《詩·大車》傳云：「，鵻也，蘆之初生。」則毛意亦以葭、爲一草也。案《詩·衛風·碩人》云：「葭揭揭。」陸機云：「薍或謂之荻。至秋堅成則謂之萑。其初生三月中，其心挺出，其下本大如箸，上銳而細，揚州人謂之馬尾。以今語驗之，則蘆、薍別草也。」其萌名虇。郭云：「今江東人呼蘆筍爲虇，然則萑葦之類，其初生者皆名虇。」○注「音繾綣」。○釋曰：《大雅·民勞》云：「以謹繾綣。」昭二十五年《左傳》云：「繾綣從公，無通外內。」此取虇與綣字音同，不爲義也。\n蕍"
      },
      {
        "index": 186,
        "text": "蕍。芛、葟、華，榮。（《釋言》云：「華，皇也。」今俗呼草木華初生者爲芛。音䝐豬，猶敷，蕍亦華之貌。所未聞。○蕍，音俞。芛，羊捶切。葟，音皇。）"
      },
      {
        "index": 187,
        "text": "疏「蕍。芛、葟、華，榮」。○釋曰：此別草木榮華之異名也。蕍，言華之敷貌。芛，華初生之名也。葟亦華也。郭云：「《釋言》雲『華，皇也』。今俗呼草木華初生者爲芛。蕍猶敷蕍，亦華之貌。所未聞。」 云「未聞」者，亦未聞所出也。○注「音䝐豬」。○釋曰：《釋獸》云：「䝐，豶。」郭云：「俗呼小豶豬爲䝐子。」此亦取芛與䝐音同，其義則異也。\n卷施草\n卷施草，拔心不死。（宿莽也，《離騷》雲。）"
      },
      {
        "index": 188,
        "text": "疏「卷施」至「不死」。○釋曰：卷施草，一名宿莽，拔其心亦不死也。○注「宿莽也，《離騷》云」。○釋曰：案《離騷》經云：「朝搴阰之木蘭兮，夕攬洲之宿莽。」王逸云：「草冬生不死者，楚人名之曰宿莽。」\n荺\n荺，茭。（今江東呼藕紹緒如指、空中可啖者爲茇茭，即此類。○荺，於閔切。茭，胡巧切。）"
      },
      {
        "index": 189,
        "text": "疏「荺，茭」。○釋曰：荺，一名茭，謂草根可食者也。亦筍類也，非一種。故郭氏舉類以曉人云「今江東呼藕紹緒如指、空中可食者爲茇茭，即此類」是也。\n荄\n荄，根。（別二名，俗呼韭根爲荄。）\n疏「荄，根」。○釋曰：凡草根，一名荄。郭云：「別二名，俗呼韭根爲荄。」此舉一隅也。\n攫"
      },
      {
        "index": 190,
        "text": "攫，橐含。（未詳。）華，荂也。（今江東呼華爲荂。○荂，音敷。）華、荂，榮也。（轉相解。）木謂之華，草謂之榮。不榮而實者謂之秀，榮而不實者謂之英。"
      },
      {
        "index": 191,
        "text": "疏「華、荂」至「之英」。○釋曰：李巡云：「分別異名以曉人也。華，一名荂。」郭云：「今江東呼華爲荂。」華與荂，又一名榮。郭云：「轉相解。」木則名華，《月令》：「季春，桐始華。」草則名榮，《月令》：「仲夏，木槿榮。」此對文爾，散文則草亦名華。《鄭風》云「隰有荷華」是也。不見其榮，但見其實者曰秀。《詩·大雅》云：「實秀實發。」徒有其榮而不實者曰英。此亦對文爾，故以英爲不實。其實，黍稷皆先榮後實。《詩·小雅·出車》云「黍稷方華」，是嘉穀之秀必有榮也。"
      }
    ]
  }
}
