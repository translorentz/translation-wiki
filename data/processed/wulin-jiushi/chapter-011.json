{
  "chapterNumber": 11,
  "title": "卷十",
  "sourceContent": {
    "paragraphs": [
      {
        "index": 1,
        "text": "官本雜劇段數"
      },
      {
        "index": 2,
        "text": "《爭曲六么》《扯攔六么》《教聲六么》《鞭帽六么》《衣籠六么》《廚子六么》《孤奪旦六么》《王子高六么》《崔護六么》《骰子六么》《照道六么》《鶯鶯六么》《大宴六么》《驢精六么》《女生外向六么》《慕道六么》《三偌慕道六么》《雙攔哮六么》《趙厥夾六么》《羹湯六么》《索拜瀛府》《厚熟瀛府》《哭骰子瀛府》《醉院君瀛府》《懊骨頭瀛府》《賭錢望瀛府》《四僧梁州》《三索梁州》《詩曲梁州》《頭錢梁州》《食店梁州》《法事饅頭梁州》《四哮梁州》《領伊州》《鐵指甲伊州》《鬧五伯伊州》《裴少俊伊州》《食店伊州》《桶擔新水》《雙哮新水》《燒花新水》《簡貼薄媚《請客薄媚》《錯取薄媚》《傳神薄媚》《九妝薄媚》《本事現薄媚》《打調薄媚》《拜褥薄媚》《鄭生遇龍女薄媚》《土地大明樂》《打球大明樂》《三爺老大明樂》《列女降黃龍》《雙旦降黃龍》《柳比上官降黃龍》《趕厥胡渭州》《單番將胡渭州》《銀器胡渭州》《看燈胡渭州》《入寺降黃龍》《榆標降黃龍》《打地鋪逍遙樂》《病鄭逍遙樂》《崔護逍遙樂》《烙湎逍遙樂》《單打石州》《和尚那石州》《趕厥石州》《塑金剛大聖樂》《單打大聖樂》《柳毅大聖樂》《霸王中和樂》《馬頭中和樂》《大打調中和樂》《喝貼萬年歡》《托合萬年歡》《迓鼓兒熙州》《駱駝熙州》《二郎熙州》《大打調道人歡》《會子道人歡》《雙拍道人歡》《越娘道人歡》《打勘長壽仙》《偌賣妲長壽仙》《分頭子長壽仙》《棋盤法曲》《孤和法曲》《藏瓶兒法曲》《車兒法曲》《病爺老劍器》《霸王劍器》《黃傑進延壽樂》《義養娘延壽樂》《扯籃兒賀皇恩》《崔妝賀皇恩》《封陟中和樂》《唐輔採蓮》《雙哮採蓮》《病和採蓮》《諸宮調霸王》《諸宮調卦冊兒》《相如文君》《崔智韜艾虎兒》《王宗道休妻》《李勉負心》《四鄭舞楊花》《四偌皇州》《檻偌寶金枝》《浮漚傳永成雙》《浮漚暮雲歸》《老孤嘉慶樂》《兩相宜萬年芳》《進筆慶雲樂》《裴航相遇樂》《能知他泛清波》《三釣魚泛清波》《五柳菊花新》《夢巫山彩雲歸》《青陽觀碑彩雲歸》《四小將整乾坤》《四季夾竹桃花》《禾打千秋樂》《牛五郎罷金征》《新水炊》《三十拍爨》《天下太平爨》《百花爨》《三十六拍爨》《門子打三教爨》《孝經借衣爨》《大孝經孫爨》《喜朝天爨》《說月爨》《風花雪月爨》《醉青樓爨》《宴瑤池爨》《錢手帕爨》《詩書禮樂爨》《醉花陰爨》《錢爨》《澇勒爨》《借聽爨》《大徹底錯爨》《黃河賦爨》《睡爨》《門兒爨》《上借門兒爨》《抹紫粉爨》《夜半樂爨》《火發爨》《借衫爨》《燒餅爨》《調燕爨》《棹孤舟爨》《木蘭花爨》《月當聽爨》《醉還醒爨》《鬧夾棒爨》《撲蝴蝶爨》《鬧八妝爨》《鍾馗爨》《銅博爨》《戀雙雙爨》《惱子爨》《像生爨》《金蓮子爨》《思鄉早行孤》《睡孤》《迓鼓孤》《論禪孤》《諱藥孤》《大暮故孤》《小暮故孤》《老姑遣妲》《孤慘》《雙孤慘》《三孤慘》《四孤醉留客》《四孤夜宴》《四孤好》《四孤披頭》《四孤擂》《病孤三鄉題》《王魁三鄉題》《強偌三鄉題》《文武問命》《兩同心卦鋪兒》《一蟛金卦鋪兒》《滿皇州卦鋪兒》《變貓卦鋪兒》《白苧卦鋪兒》《探春卦鋪兒》《慶時豐封鋪兒》《三哮卦鋪兒》《三哮好女兒》《三哮上小樓》《三哮文字兒》《三哮揭榜》《三哮一簷腳》《襤哮合房》《襤哮店休妲》《襤哮負酸》《秀才下酸擂》《急慢酸》《眼藥酸》《食藥酸》《風流藥》《黃元兒》《論淡》《醫淡》《醫馬》《調笑驢兒》《雌虎》《解熊》《鶻打兔變二郎》《二郎神變二郎神》《毀廟》《入廟霸王兒》《單調霸王兒》《單調宿》《單背影》《單頂戴》《單唐突》《單折洗》《單兜》《單搭手》《雙搭手》《雙厥送》《雙厥投拜》《雙打球》《雙頂戴》《雙園子》《雙索帽》《雙三教》《雙虞候》《雙養娘》《雙快》《雙捉》《雙禁師》《雙羅羅啄木兒》《賴房錢啄木兒》《圍城啄木兒》《大雙頭蓮》《小雙頭蓮》《大雙慘》《小雙慘》《小雙索》《雙排軍》《醉排軍》《雙賣妲》《三入捨》《三出捨》《三笑月中行》《三登樂院公狗兒》《三教安公子》《三社爭賽》《三頂戴》《三偌一賃驢》《三盲一偌》《三教鬧著棋》《三借樂貨兒》《三獻身》《三教化》《三京下書》《三短雷》《打三教庵宇》《普天樂打三教》《滿皇州打三教》《領三教》《三姐醉還醒》《三姐黃鶯兒》《賣花黃鶯兒》《大四小將》《四小將》《四國朝》《四脫空》《四教化》《泥孤》"
      },
      {
        "index": 3,
        "text": "張約齋賞心樂事"
      },
      {
        "index": 4,
        "text": "余掃軌林扃，不知衰老，節物遷變，花鳥泉石，領會無餘。每適意時，相羊小園，殆覺風景與人為一。閒引客攜觴，或幅巾曳杖，嘯歌往來，澹然忘歸。因排比十有二月燕遊次序，名之曰「四並集」。授小庵主人，以備遺忘。非有故，當力行之。然為具真率，毋致勞費及暴殄沈湎，則天之所以與我者為無負無褻。昔賢有云：「不為俗情所染，方能說法度人。」蓋光明藏中，孰非遊戲，若心常清淨，離諸取著，於有差別境中，而能常入無差別定，則淫房酒肆，偏歷道場，鼓樂音聲，皆談般若。倘情生智隔，境逐源移，如鳥黏■，動傷軀命，又烏知所謂說法度人者哉？聖朝中興七十餘載，故家風流，淪落幾盡，有聞前輩典刑，識南湖之清狂者，必長哦曰：「人生不滿百，常懷千歲憂。晝短苦夜長，何不秉燭游？」一旦相逢，不為生客。嘉泰元年歲次辛酉十有二月，約齋居士書。"
      },
      {
        "index": 5,
        "text": "正月孟春"
      },
      {
        "index": 6,
        "text": "歲節家宴立春日迎春春盤人日煎餅會玉照堂賞梅天街觀燈諸館賞燈叢奎閣賞山茶湖山尋梅攬月橋看新柳安閒堂掃雪"
      },
      {
        "index": 7,
        "text": "二月仲春"
      },
      {
        "index": 8,
        "text": "現樂堂賞瑞香社日社飯玉照堂西賞緗梅南湖挑菜玉照堂東賞紅梅餐霞軒看櫻桃花杏花莊賞杏花郡仙繪幅樓前打球南湖泛舟綺互亭賞千葉茶花馬塍看花"
      },
      {
        "index": 9,
        "text": "三月季春"
      },
      {
        "index": 10,
        "text": "生朝家宴曲水修禊花院觀月季花院觀桃柳寒食祭先掃松清明踏青郊行蒼寒堂西賞緋碧桃滿霜亭北觀棣棠碧宇觀筍斗春堂賞牡丹芍葯芳草亭觀草宜雨亭賞千葉海棠花苑蹴鞦韆宜雨亭北觀黃薔薇花院賞紫牡丹艷香館觀林檎花現樂堂觀大花花院嘗煮酒瀛巒勝處賞山茶經寮斗新茶郡仙繪幅樓下賞芍葯"
      },
      {
        "index": 11,
        "text": "四月孟夏"
      },
      {
        "index": 12,
        "text": "初八日亭庵早齋，隨詣南湖放生、食糕糜芳草亭斗草芙蓉池賞新荷芯珠洞賞茶滿霜亭觀桔花玉照堂嘗青梅艷香館賞長春花安閒堂觀紫笑群仙繪幅樓前觀玫瑰詩禪堂觀盤子山丹餐霞軒賞櫻桃南湖觀雜花鷗渚亭觀色鶯栗花"
      },
      {
        "index": 13,
        "text": "五月仲夏"
      },
      {
        "index": 14,
        "text": "清夏堂觀魚聽鶯亭摘瓜安閒堂解粽重午節泛蒲家宴煙波觀碧蘆夏至日鵝磊綺互亭觀大笑花南湖觀萱草鷗渚亭觀五色蜀葵水北書院采蘋清夏堂賞楊梅叢奎閣前賞榴花艷香館嘗蜜林檎摘星軒賞枇杷"
      },
      {
        "index": 15,
        "text": "六月季夏"
      },
      {
        "index": 16,
        "text": "西湖泛舟現樂堂嘗花白酒樓下避暑蒼寒堂後碧蓮碧宇竹林避暑南湖湖心亭納涼芙蓉池賞荷花約齋賞夏菊霞川食桃清夏堂賞新荔枝"
      },
      {
        "index": 17,
        "text": "七月孟秋"
      },
      {
        "index": 18,
        "text": "叢奎閣上乞巧家宴餐霞軒觀五色鳳兒立秋日秋葉宴玉照堂賞玉簪西湖荷花泛舟南湖觀稼應鉉齋東賞葡萄霞川觀雲珍林剝棗"
      },
      {
        "index": 19,
        "text": "八月仲秋"
      },
      {
        "index": 20,
        "text": "湖山尋桂現樂堂賞秋菊社日糕會眾妙峰賞木樨中秋摘星樓賞月家宴霞川觀野菊綺互亭賞千葉木樨浙江亭觀潮群仙繪幅樓觀月桂隱攀桂杏花莊觀雞冠黃葵"
      },
      {
        "index": 21,
        "text": "九月季秋"
      },
      {
        "index": 22,
        "text": "重九家宴九日登高把萸把菊亭采菊蘇堤上玩芙蓉珍林嘗時果景全軒嘗金桔滿霜亭嘗巨螯香橙杏花莊累新酒芙蓉池賞五色拒霜"
      },
      {
        "index": 23,
        "text": "十月孟冬"
      },
      {
        "index": 24,
        "text": "旦日開爐家宴立冬日家宴現樂堂暖爐滿霜亭賞蚤霜煙波觀買市賞小春花杏花莊挑薺詩禪堂試香繪幅樓慶暖閣"
      },
      {
        "index": 25,
        "text": "十一月仲冬"
      },
      {
        "index": 26,
        "text": "摘星軒觀枇杷花冬至節家宴繪幅樓食餛飩味空亭賞蠟梅孤山探梅蒼寒堂賞南天竺花院賞水仙繪幅樓前賞雪繪幅樓削雪煎茶"
      },
      {
        "index": 27,
        "text": "十二月季冬"
      },
      {
        "index": 28,
        "text": "綺互亭賞檀香蠟梅天街閱市南湖賞雪家宴試燈巒湖山探梅花院觀蘭花瀛巒勝處賞雪二十四夜餳果食玉照堂賞梅除夜守歲家宴起建新歲集福功德"
      },
      {
        "index": 29,
        "text": "約齋桂隱百課"
      },
      {
        "index": 30,
        "text": "淳熙丁未秋，余捨所居為梵剎，爰命桂隱堂館橋池諸名，各賦小詩，總八十余首。逮慶元庚申，歷十有四年之久，匠生於心，指隨景變，移徒更葺，規模始全，因刪易增補，得詩凡數百。綱舉而言之，東寺為報上嚴先之地，西宅為安身攜幼之所，南湖則管領風月，北園則娛燕賓親，亦庵，晨居植福，以資淨業也；約齋，晝處觀書，以助老學也；至於暢懷林泉，登賞吟嘯，則又有眾妙峰山，包羅幽曠，介於前六者之間。區區安恬嗜靜之志，造物亦不相負矣。或問余曰：「造物不負子，子亦忍負造物哉？釋名宦之拘囚，享天真之樂適，要當於筋骸未衰時。今子三仕中朝，顛華齒墮，涉筆才十二旬，如之何則可？」余應之曰：「仕雖多，不使勝閒日，余之願也，余之幸也，敢不勉旃。」壬戌歲中夏張鎡功父書。東寺大雄尊閣靜高堂真如軒西宅叢奎閣德勳堂儒聞堂現樂堂安閒堂綺互亭瀛巒勝處柳塘花院應鉉齋振藻宴頤軒尚友軒賞真亭亦庵法寶千塔如願道場傳衣庵寫經寮約齋泰定軒南湖閬春堂煙波觀天鏡亭御風橋鷗渚亭把菊亭泛月闕星槎北園群仙繪幅樓桂隱清夏堂玉照堂蒼寒堂艷香館碧宇水北書院界華精舍撫鶴亭芳草亭味空亭垂雲石攬月橋飛雪橋蕊珠洞芙蓉池珍林涉趣門安樂泉杏花莊鵲泉眾妙峰山詩禪堂黃寧洞天景白軒文光軒綠晝軒書葉軒俯巢軒無所要軒長不昧軒摘星軒餐霞軒讀易軒詠老軒凝薰堂楚佩亭宜雨亭滿霜亭聽鶯亭千歲庵恬虛庵憑暉亭弄芝亭都微別館水湍橋漪嵐洞施無畏洞澄霄台登壘台金竹巖古雪巖隱書巖新巖疊翠庭釣磯菖蒲澗中池珠旒瀑藏丹谷煎茶磴右各有詩在集中，此不繁錄。"
      }
    ]
  }
}