{
  "chapterNumber": 3,
  "title": "மகத காண்டம் — Magata Kandam (The Magadha Canto)",
  "sourceContent": {
    "paragraphs": [
      {
        "index": 1,
        "text": "சயந்தியி னெல்லை விட்டுச் சாலவு மகத நாட்டுக்\nகியைந்துநன் கெழுந்து சென்றே யிரவியி னுதய முற்றான்\nநயந்தனன் றேவி காத  னன்மனத் தழுங்கிப் பின்னும்\nவியந்துநல் லமைச்சர் தேற்ற வெங்கடுங் கானம் புக்கான்."
      },
      {
        "index": 2,
        "text": "செத்தநற் றேவி தன்னைத்  திருப்பவு மீட்க லாமென்\nறத்திசை முன்னி நல்ல வருவழிப் பட்டுச் செல்ல\nஅத்தியும் பிணையு மேக  வாண்மயி லாடக் கண்டு\nவத்தவன் கலுழ்ந்து ரைக்கு  மனனமை மனையை யோர்ந்தே."
      },
      {
        "index": 3,
        "text": "கோட்டுப்பூ நிறைந்தி லங்குங்  கொடிவகைப் பூவுங் கோலங்\nகாட்டுநந் தேவி யென்று  கால்விசை நடவா மன்னன்\nகாட்டினன் குன்ற மேறிக் கானகங் கழிந்து போந்து\nசேட்டிளஞ் சிங்க மன்னான் திருநிறை மகதஞ் சேர்ந்தான்."
      },
      {
        "index": 4,
        "text": "மருவிய திருவி னானம்  மகதவர்க் கிறைவ னாமம்\nதருசக னென்னு மன்னன்  றானைவேற் றலைவன் மாரன்\nஇருந்தினி துறையு மிக்க விராசநற் கிரியந் தன்னிற்\nபொருந்திச்சென் னகர்ப்பு றத்திற் பொலிவுட னிருந்தா னன்றே."
      },
      {
        "index": 5,
        "text": "காமநற் கோட்டஞ் சூழக் கனமதி லிலங்கும் வாயிற்\nசோமநற் றாப தர்கள் சூழ்ந்தமர் பள்ளி தன்னில்\nநாமநல் வயந்த கன்னும் நன்கறி காக துண்ட\nமாமறை யாளற் கண்டு வஞ்சகஞ் செப்பி னானே."
      },
      {
        "index": 6,
        "text": "திருநிறை மன்னன் றன்னைச் சீர்மறை யாளன் கண்டே\nஇருமதி யெல்லை நீங்கி  யிப்பதி யிருப்ப வென்றும்\nதருவனீ யிழந்த தேவி தரணியுங் கூடவென்ன\nமருவியங் கிருக்கு மோர்நாண்  மகதவன் றங்கை தானும்."
      },
      {
        "index": 7,
        "text": "பருவமிக் கிலங்குங் கோதைப் பதுமைதே ரேறி வந்து\nபொருவில்கா மனையே காணப் புரவலன் கண்டு கந்து\nமருவும்வா சவதத் தைதான் வந்தன ளென்று ரைப்பத்\nதிருநகர் மாதுங் கண்டு  திகைத்துளங் கவன்று நின்றாள்."
      },
      {
        "index": 8,
        "text": "யாப்பியா யினியா ளென்னு  மவளுடைத் தோழி சென்று\nநாப்புகழ் மன்னற் கண்டு நலம்பிற வுரைத்துக் கூட்டக்\nகாப்புடைப் பதுமை யோடுங்  காவலன் கலந்து பொன்னின்\nசீப்பிடக் கண்சி வக்குஞ் சீர்மங்கை நலமுண் டானே."
      },
      {
        "index": 9,
        "text": "எழில்பெறு காமக் கோட்டத்  தியற்கையிற் புணர்ந்து வந்து\nவழிபெறு மமைச்ச ரோடு  வத்தவ னினிய கூறும்\nமொழியமிர் தந்ந லாளை மோகத்திற் பிரியே னென்னத்\nதொழுதவர் பெறுக போகந்  தோன்றனீ யென்று சொன்னார்."
      },
      {
        "index": 10,
        "text": "மாட்சிநற் சிவிகை யேறி  மடந்தைதன் னோடும் புக்குத்\nதாழ்ச்சியின் மாளி கைக்குட் டக்கவண் மனங்கு ளிர்ப்பக்\nகாட்டினன் வீணை தன்னைக் காவலன் கரந்தி ருப்ப\nஓட்டிய சினத்த னாய வுருமண்ணு விதனைச் செப்பும்."
      },
      {
        "index": 11,
        "text": "ஆகிய தறிந்து செய்யு  மருளுடை மனத்த னான\nயூகியங் குஞ்சை தன்னை  யுற்றருஞ் சிறைவி டுக்கப்\nபோகநற் றேவி யோடும் போந்தது போல நாமும்\nபோகுவ மன்னன் மாதைப்  புதுமணம் புணரு வித்தே."
      },
      {
        "index": 12,
        "text": "உருமண்ணு வாவ னுப்ப  வுற்றமுந் நூறு பேர்கள்\nமருவிய விச்சை தன்னான் மன்னவன் கோயி றன்னுள்\nமருவினர் மறைந்து சென்றார்  மன்னவன் றாதை வைத்த\nபெருநிதி காண்கி லாமற்  பேர்க்குநர்த் தேடு கின்றான்."
      },
      {
        "index": 13,
        "text": "யானறிந் துரைப்ப னென்றே யரசனைக் கண்டு மிக்க\nமாநிதி காட்டி நன்மை மகதவ னோடுங் கூடி\nஊனமில் விச்சை தன்னா லுருமண்ணு பிரித லின்றிப்\nபானலங் கிளவி தன்னாற் பரிவுட னிருக்கு நாளில்."
      },
      {
        "index": 14,
        "text": "அடவியா மரசன் மிக்க  வயோத்தியர்க் கிறைவன் றானைப்\nபடையுறு சாலி யென்பான் பலமுறு சத்தி யென்பான்\nமுடிவிரி சிகையன் மல்லன் முகட்டெலிச் செவிய னென்பான்\nஉடன்வரு மெழுவர் கூடி யொளிர்மக தத்து வந்தார்."
      },
      {
        "index": 15,
        "text": "தருசகற் கினிதி னாங்க  டருதிறை யிடுவ தில்லென்\nறெரியென வெகுண்டு வந்தே  யினியநா டழிக்க லுற்றார்\nதருசக ராசன் கேட்டுத்  தளரவப் புறத்த கற்ற\nஉருமண்ணு வாம னத்தி  லுபாயத்தி லுடைப்ப னென்றான்."
      },
      {
        "index": 16,
        "text": "கள்ளநல் லுருவி னோடுங் கடியகத் துள்ளே யுற்ற\nவள்ளலை மதியிற் கூட்டி வாணிக வுருவி னோடு\nதெள்ளிய மணிதெரிந்து சிலமணி மாறப் போந்து\nபள்ளிப்பா சறைபு குந்து பலமணி விற்றி ருந்தார்."
      },
      {
        "index": 17,
        "text": "மன்னன் வீர மகதற்குக் கேளாத்தம்\nஇன்னு ரைக ளியல்பின் வரவரத்\nதுன்னு நாற்படை வீடுதோன் றிரவிடை\nஉன்னி னர்கரந் துரைகள் பலவிதம்."
      },
      {
        "index": 18,
        "text": "உரையு ணர்ந்தவ ருள்ளங் கலங்கிப்பின்\nமுரியுஞ் சேனை முயன்றவ ரோடலிற்\nறெருளி னர்கூடிச் சேரவந் தத்தினம்\nமருவி யையம் மனத்திடை நீங்கினார்."
      },
      {
        "index": 19,
        "text": "இரவு பாசறை யிருந்தவர் போனதும்\nமருவிக் கூடியே வந்துடன் விட்டதும்\nவிரவி யொற்றர்கள் வேந்தர்க் குரைத்தலின்\nஅரசன் கேட்டுமிக் கார்செய லென்றனன்."
      },
      {
        "index": 20,
        "text": "வார ணிக்கழல் வத்தவன் றன்செயல்\nஓரணி மார்ப னுருமண்ணு வாவுமிக்\nகேரணி யரச ருக்கியல் கூறலும்\nதாரணி மன்னன் றன்னுண் மகிழ்ந்தான்."
      },
      {
        "index": 21,
        "text": "ஆரா வுவகையுள் ளாகி யரசனும்\nபேரா மினியயாழ்ப் பெருமகன் றன்னையே\nசேரா வெதிர்போய்ச் சிறந்து புல்லினன்\nநேரா மாற்றரை நீக்குவ னென்றான்."
      },
      {
        "index": 22,
        "text": "வேறு\nஉலம்பொருத தோளுடை யுதயண குமரனும்\nநலம்பொருத நாற்படையு நன்குடனே சூழப்போய்ப்\nபுலம்பொருத போர்ப்படையுட் பொருதுதவத் தொலைத்துடன்\nநலம்பெறத் திறையுட னரபதியு மீண்டனன்."
      },
      {
        "index": 23,
        "text": "தருசகன் உதயணனுக்குப் பதுமாபதியை மணஞ்செய்து கொடுத்தல்\nவருவவிசை யத்துடன்  வத்தவற் கிறைவனைத்\nதருசகனெ திர்கொண்டு  தன்மனை புகுந்துபின்\nமருவநற் பதுமையா மங்கைதங்கை தன்னையே\nதிருநிறைநல் வேள்வியாற்  செல்வற்கே யளித்தனன்."
      },
      {
        "index": 24,
        "text": "செய்யுட்கள் ஒரு தொடர்\nபுதுமணக் கோலமிவர் புனைந்தனரியற்றிப்பின்\nபதியுடையை யாயிரம் பருமதக் களிற்றுடன்\nதுதிமிகு புரவிகள் தொக்கவிரண் டாயிரம்\nஅதிர்மணி யாற்றுந்தே ராயிரத் திருநூறே."
      },
      {
        "index": 25,
        "text": "அறுபதினெண் ணாயிர மானபடை வீரரும்\nநறுமலர்நற் கோதையர் நான்கிருநூற் றிருபதும்\nபெறுகவென் றமைத்துடன் பேர்வருட காரியும்\nஉறுவடிவேற் சத்தியு முயர்தரும தத்தனும்."
      },
      {
        "index": 26,
        "text": "சத்தியகா யன்னுடன் சாலவு மமைச்சரை\nவெற்றிநாற்ப டைத்துணை வேந்தவன்பிற் செல்கென\nமுற்றிழைநல் அரிவைக்கு முகமலரச் சீதனம்\nபற்றின்பி னாலளித்துப் பாங்குடன் விடுத்தனன்."
      },
      {
        "index": 27,
        "text": "வெல்லுமண்ணலை ம்மிக வேந்தனன் னயஞ்சில\nசொல்லிநண்பி னாலுரைத்துத் தோன்றலை மிகப்புலிச்\nசெல்கெனா விடுத்தரச் செல்வனங்குப் போந்தனன்\nஎல்லைதன்னா டெய்துழி யினியதம்பியர் வந்தனர்."
      },
      {
        "index": 28,
        "text": "பிங்கல கடகரெனப்  பீடுடைக் குமரரும்\nதங்குபன்னி ராயிரம் தானைவல்ல வீரரும்\nஅங்குவந்தவ் வண்ணலை யடிவணங்கிக் கூடினர்\nபொங்குபுறங் கௌசாம்பியிற்  போர்க்களத்தில் விட்டனர்."
      },
      {
        "index": 29,
        "text": "வருடகா ரனையழைத்து  வத்தவ னியம்புமிப்\nபருமிதநற் சேனையுள்ள பாஞ்சால ராயனிடம்\nதிருமுடி யரசரைத்  திறத்தினா லகற்றெனப்\nபொருளினவன் போந்தபின்பு போர்வினை தொடங்கினர்."
      },
      {
        "index": 30,
        "text": "அமைச்சனுஞ்சென் றவ்வண்ண  மதிர்கழனல் வேந்தரைச்\nசமத்தினி லகற்றினன்  சாலவும்பாஞ் சாலனும்\nஅமைத்தநாற் படையுட  னமர்ந்துவந் தெதிர்த்தனன்\nஅமைத்திருவர் விற்கணைக ளக்கதிர் மறைத்தவே."
      },
      {
        "index": 31,
        "text": "விரிந்த வெண்குடை வீழவும்  வேந்தர் விண்ணுற வேறவும்\nபரிந்து பேய்க்கண மாடவும்  பலவா நரிபறைந் துண்ணவும்\nமுரிந்த முண்டங்க ளாடவும் முரிந்த மாக்களி றுருளவும்\nவரிந்த வெண்சிலை மன்னவன்  வந்த வன்கண் சிவந்தவே."
      },
      {
        "index": 32,
        "text": "மாற்ற வன்படை முறிந்தென மன்ன வன்படை யார்த்திடத்\nதோற்ற மன்னன்வந் தெதிர்த்தனன்  றூய காளைதன் வாளினால்\nமாற்ற லன்றனைக் கூற்றுண  வண்மை யிவ்விருந் தார்கென\nஏற்ர வகையினி லிட்டன னிலங்கு வத்தவ ராசனே."
      },
      {
        "index": 33,
        "text": "பகைய றவேயெ றிந்துடன்  பாங்கிற் போர்வினை தவிர்கென\nவகைய றவேப டுகளங் கண்டு நண்ணிய மற்றது\nதொகையு றுந்தன தொல்படை  சூழ வூர்முக நோக்கினன்\nநகையு றுந்நல மார்பனு நகர வீதியில் வந்தனன்."
      },
      {
        "index": 34,
        "text": "(வேறு)\nமாடமா ளிகைமிசை மங்கையரு மேறிமீக்\nகூடிநின் றிருமருங்குங் கொற்றவனை வாழ்த்தினார்\nபாடலவர் படித்திடப் பலகொடி மிடைந்தநல்\nஆடகநன் மாளிகை யரசனும் புகுந்தனன்."
      },
      {
        "index": 35,
        "text": "திருமுடி சூடி ஆட்சி செலுத்துதல்\nபடுகளத்தி னெந்தவர்க்குப் பலகிழிநெய் பற்றுடன்\nஇடுமருந்து பூசவு மினிப்பொரு ளளித்தபின்\nதொடுகழ லரசர்கள் சூழ்ந்தடி பணிந்திட\nமுடிதரித் தரசியன் முகமலர்ந்து செல்லுநாள்."
      }
    ]
  }
}
