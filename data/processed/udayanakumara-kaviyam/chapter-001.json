{
  "chapterNumber": 1,
  "title": "உஞ்சைக் காண்டம் — Unchai Kandam (The Ujjain Canto)",
  "sourceContent": {
    "paragraphs": [
      {
        "index": 1,
        "text": "மணியுடன் கனக முத்த  மலிந்தமுக் குடையி லங்க\nஅணிமலர்ப் பிண்டி யின்கீ  ழமர்ந்தநே மீசர் பாதம்\nபணிபுபின் வாணி பாதம் பண்ணவர் தாள்க ளுக்கெம்\nஇணைகரஞ் சிரத்திற் கூப்பி  யியல்புறத் தொழுது மன்றே."
      },
      {
        "index": 2,
        "text": "இன்னிய லாலயத்து ளேந்தரி யாச னத்தின்\nமன்னிய வாமன் பாதம் வந்தனை செய்து வாழ்த்தி\nஉன்னத மகிமை மிக்கா  னுதயணன் கதைவிரிப்பாம்."
      },
      {
        "index": 3,
        "text": "மணிபொதி கிழியு மிக்க  மணியுட னிருந்த போழ்தில்\nமணிபொதி கிழிய தன்னை  மணியுட னன்கு வைப்பார்\nதுணிவினிற் புன்சொ லேனுந் தூயநற் பொருள்பொ திந்தால்\nஅணியெனக் கொள்வார் நாமு  மகத்தினி லிரங்கல் செல்லாம்."
      },
      {
        "index": 4,
        "text": "ஊறுந்தீ வினைவாய் தன்னை யுற்றுடன் செறியப் பண்ணும்\nகூறுநல் விதிபு ணர்ந்து  குறையின்றிச் செல்வ மாமுன்\nமாறுறு கருமந் தன்னை  வரிசையி னுதிர்ப்பை யாக்கும்\nவீறுறு முதிர்ப்பின் றன்மை விளம்புதற் பால தாமோ."
      },
      {
        "index": 5,
        "text": "இஞ்சிமூன் றுடைய கோமா னெழில்வீர நாத னிந்தப்\nபுஞ்சிய நிலத்தோர்க் கெல்லாம் பொற்புநல் லறநன் மாரி\nவிஞ்சவே சொரியுங் காலம்  வெண்மதிக் குடைக்கீழ் வாழும்\nஎஞ்சலில் காட்சி மன்ன னிருக்கைநா டுரைத்து மன்றே."
      },
      {
        "index": 6,
        "text": "பூவுநற் றளிருஞ் செற்றிப் பொழின்மிகச் சூழ்ந்தி லங்கும்\nநாவலா மரத்தி னாலே  நாமமாய்த் துலங்கி நின்று\nதீவுநற் கடல்க டாம  மொன்றிற்கொன் றிரட்டி சூழ்ந்த\nநாவலந் தீவு நந்தி னன்மணி போன்ற தன்றே."
      },
      {
        "index": 7,
        "text": "வேதிகை சிலைவ ளைத்து  வேதண்ட நாணே றிட்டுப்\nபோதவும் வீக்கி னாற்போற்  பொற்புடைப் பரதந் தன்னில்\nஓதிய தரும கண்டத்  தோங்கிய காவு நின்று\nவாதத்தாற் சுகந்தம் வீசும்  வத்தவ னாட தாமே."
      },
      {
        "index": 8,
        "text": "இஞ்சிமிக் கெழுந்தே யோங்கி யிலங்கிய வமர லோகம்\nஎஞ்சலி லெல்லை காணா  வெழில்பெற நிற்ற னோக்கி\nஅஞ்சலில் வருக வென்றே  யணிபெற விலங்கி நீண்ட\nகுஞ்சிநன் கொடிக்க ரத்தாற் கூவியிட் டழைக்கு மன்றே."
      },
      {
        "index": 9,
        "text": "முகிறவழ் மாட மீதின் முத்தணி மாலை நான்றே\nஇகலுறு மமளி யின்மே  லெழின்மங்கை மைந்தர் தாமும்\nபகலிர வின்றிப் போகம் பண்பினாற் றுய்த்தி ருப்பார்\nநகரிகௌ சாம்பி யென்னு நாமமார்ந் திலங்கு மன்றே."
      },
      {
        "index": 10,
        "text": "ஊனுமிழ்ந் திலங்கும் வேலா னுன்னத முகிலெ ழுந்து\nவானுமிழ் வாரி யன்ன வண்கையன் வண்ட ரற்றும்\nதேனுமி ழலங்கற் றோளான் செல்வத்திற் குபேர னன்னான்\nதானுமிழ் கிரண மார்பன்  சதானிகனரச னாமே."
      },
      {
        "index": 11,
        "text": "மன்னவ னுள்ளத் துள்ளாண்  மாமணி மயிலஞ் சாயல்\nஅன்னமென் னடைவேற் கண்ணா ளருந்ததி யனைய ஙங்கை\nபொன்னணி சுணங்கு பூத்த  புணர்முலை யமிர்த மன்னாள்\nமின்னு நுண் ணிடையா ணாம மிகாவதி யென்று மிக்காள்."
      },
      {
        "index": 12,
        "text": "கற்புடைத் திருவி னங்கை  காரிகை தன்வ யிற்றிற்\nசற்புரு டொருவன் வந்து  சார்ந்தவ தரித்து மி்க்க\nநற்புடைத் திங்க ளொன்பா னன்கமைந் திருக்கு மோர்நாட்\nபொற்புடை மஞ்ச மீதிற்  பொலிவுட னிருந்த போழ்தில்."
      },
      {
        "index": 13,
        "text": "செந்துகின் மூடிக் கொண்டு  திருநிலா முற்றந் தன்னில்\nஅந்தமாய்த் துயில்கொள் கின்ற  வாயிழை தன்னைக் கண்டே\nஅந்தரத் தோடு கின்ற வண்டபே ரண்டப் புள்ளொன்\nறந்தசை யென்று பற்றி  யன்றுவான் போயிற் றன்றே."
      },
      {
        "index": 14,
        "text": "மற்றவ டந்தை தானு மாமுனி யாகி நிற்கும்\nசற்கிரி விபுல மன்னுஞ்  சாரலவ் வனத்திற் சென்று\nநற்றவ னருகில் வைப்ப  நற்றுயில் விட்டெ ழுந்தாள்\nபற்றுயி ருண்ணாப் புள்ளும்  பறந்துவான் போயிற் றன்றே."
      },
      {
        "index": 15,
        "text": "நிறைமதி முகநன் மங்கை  நிரம்பிய கெர்ப்ப மாதல்\nபொறைவயி னோய்மீக் கூரப்  பொருவில்வான் கோள்க ளெல்லாம்\nமுறையினல் வழியை நோக்க மொய்ம்பனத் தினத்திற் றோன்ற\nஅறையலை கடலிற் சங்க  மாணிமுத் தீன்ற தொத்தாள்."
      },
      {
        "index": 16,
        "text": "பொருகயற் கண்ணி னாடான்  போந்ததை யறிந்த ழுங்கித்\nதிருமணி கிடந்த தென்னச்  செழுமகன் கிடப்பக் கண்டு\nபெருகிய காத லாலே  பெருந்துயர் தீர்ந்தி ருப்ப\nமருவுநற் றாதை யான  மாமுனி கண்டு வந்தான்."
      },
      {
        "index": 17,
        "text": "தவமுனி கொண்டு சென்று தாபதப் பள்ளி சேர்த்தி\nஅவணினி தோம்ப வப்பா  லருக்கன துதய காலத்\nதுவமையின் றுதித்தா னாம முதயண னாக வென்றார்\nஇவணமத் தாயுஞ் சேயு மிருடிபா லிருந்தா ரன்றே."
      },
      {
        "index": 18,
        "text": "பிரமசுந் தரயோ கிக்குப்  பிறந்தவன் யூகி யோடும்\nஇருவரும் வளர்ந்தே யின்பக் கலைக்கட னீந்திக் கானக்\nகரிணமும் புள்ளு மற்றுங்  கண்டடி வீழுங் கீதப்\nபுரந்தரன் கொடுத்த யாழும்  பொறைமுனி யருளிற் பெற்றான்."
      },
      {
        "index": 19,
        "text": "மைவரை மருங்கி னின்ற மலையென விலங்கு கின்ற\nதெய்வநல் லியானை கண்டு சென்றுதன் வீணை பாடப்\nபையெனக் களிறுங் கேட்டுப்  பணிந்தடி யிறைஞ்சி நின்று\nகையது கொடுப்ப வேறிக்  காளையும் பள்ளி சேர்ந்தான்."
      },
      {
        "index": 20,
        "text": "நன்றிருட் கனவி னாக  நயமறிந் தினிது ரைக்கு\nபன்னிடும் பாகன் வந்து பற்றியே யேறி னாலும்\nஇன்றைநாண் முதலா நீநா னின்றியே முன்னுண் டாலும்\nஅன்றுன்பா னில்லே னென்றே யக்கரி யுரைப்பக் கேட்டான்."
      },
      {
        "index": 21,
        "text": "செல்லுமக் காலந் தன்னிற் செறிதவன் புதல்வ னான\nவெல்களிற் றியானை வேந்தன் விக்கிரன் றனக்கு மக்கள்\nஇல்லையென் றெவ்வங் கூர்ந்தே  யினிமையின் வந்து நல்ல\nசொல்லருண் முனிவன் பாதந் தொழுதுநன் கிருந்தா னன்றே."
      },
      {
        "index": 22,
        "text": "புரவல னினிய ராமிப் புதல்வர்க ளார்கொ லென்ன\nவரமுனி யருளக் கேட்டு மகிழ்ந்துதன் னாய மெல்லாம்\nசிரசணி முடியுஞ் சூட்டிச்  செல்வற்குக் கொடுத்துப் போக்கி\nவிரவிய தவத்த னாக  வேண்டுவ தெண்ண மென்றான்."
      },
      {
        "index": 23,
        "text": "முனியொடு தங்கை தன்னை முயன் றிரந் தெய்தி நாகம்\nதனையன வெங்க யத்திற் றனையனை யேற்றிப் போய்த்தன்\nமனனிறை நாட்டை யந்த  மருகனுக் கீந்து போந்து\nமுனிவனம் புகுந்து மாமன் முனிவனாய் நின்றா னன்றே."
      },
      {
        "index": 24,
        "text": "இளமையை இகந்து மிக்க  வினியநற் குமர னாகி\nவளமையிற் செங்கோ றன்னை  வண்மையி னடத்தி னானாங்\nகிளமயி லனைய தேவிக் கிரங்கிய சதானி கன்றான்\nஉளமலி கொள்கை யான்ற வொருதவற் கண்டு ரைத்தான்."
      },
      {
        "index": 25,
        "text": "தேவியின் வரவு நல்ல திருமகன் செலவுங் கேட்டு\nமாவலன் மனம கிழ்ந்து வந்தூர்புக் கிருக்கு நாளில்\nதேவியும் வந்து கூடிச் சிறந்தநற் புதல்வர் தம்மைத்\nதேவிளங் குமரர் போலச் செவ்வியிற் பயந்தா ளன்றே."
      },
      {
        "index": 26,
        "text": "பிங்கல கடக ரென்று பேரினி திட்டு மன்னன்\nதங்கிய காத லாலே தரணியாண் டினிது செல்லக்\nகுங்கும மணிந்த மார்பக் குமரனும் யூகி யும்போய்\nஅங்குள தேச மெல்லா மடிப்படுத் தினிதி ருந்தார்."
      },
      {
        "index": 27,
        "text": "உதயண குமரன் றன்னை  யுற்றுட னழைத்துப் பூமிப்\nபதமுனக் காக வென்று  பார்த்திபன் கொடுத்துப் போகிக்\nகதமுறு கவலை நீங்கும் காட்சிநற் றவத்த னாகி\nஇதமுறு யோகந் தன்னி லெழில் பெறநின்றா னன்றே."
      },
      {
        "index": 28,
        "text": "மணிமுடி கவித்த போழ்தின்  வத்தவர்க் கிறைவ னானான்\nஅணியுநாற் படையுஞ் சூழ்ந்த  அமைச்சரு நால்வர் நாமம்\nதணிவில்சீர் யூகி யோடு  சாருரு மண்ணு வாவும்\nதுணைவயந் தகனுந் தொல்சீர்  விடபக னென்ப வாமே."
      },
      {
        "index": 29,
        "text": "அரசனுக் கினிய ராகி யமைச்சிய னடத்திச் செற்றே\nவருபகை பலவுந் தேய வரச்செங்கோ லுய்க்குங் காலை\nஅரியநா டகங்கள் கண்டே  யரசனு முளமா ழாந்து\nகரிணத்தை மறந்துவிட்டுக்  காதலி னடிசி லுண்டான்."
      },
      {
        "index": 30,
        "text": "மன்னிய தெய்வ யானை மாயமாய் மறைந்து போக\nமன்னனு மனந்த ளர்ந்து மணியிழந் தரவு போலத்\nதுன்னிய சோக மேவித் துயரெய்தித் தேடுகென்றான்\nபன்னருஞ் சேனை சென்று பாரெங்குந் தேடிற்றன்றே."
      },
      {
        "index": 31,
        "text": "சிந்து கங்கைநீர் சேர்ந்து வளம்படும்\nஅந்த மாகு மவந்திநன் னாட்டினுள்\nஇந்து சூடிய விஞ்சி வளநகர்\nஉந்து மாளிகை யுஞ்சையெனும்பதி."
      },
      {
        "index": 32,
        "text": "32.பிரச்சோதன மன்னன்\nஉரைப்ப ரும்ப டைப்பிரச் சோதனன்\nநிரைத்த மன்னர் நிதிமிக் களப்பவே\nதரித்த நேமி யுருட்டித் தரணியாண்\nடிரைத்த மாகளிற் றேறொடு மன்னுவான்."
      },
      {
        "index": 33,
        "text": "பொருவின் மன்னன் பொன்றிறை கேட்புழித்\nதிருவ மன்னர் திறைதெரி யோலையுள்\nஒரும கன்புள்ளி யிட்ட தறிந்திலன்\nமருவிக் கூறலு மன்னன் வெகுண்டனன்."
      },
      {
        "index": 34,
        "text": "தாம ரைக்கண் டழலெழ நோக்கியத்\nதீமை செய்த திரைக்கடன் மன்னனை\nநாம றந்திட நன்கு மறைத்ததென்\nஆம மைச்சரென் றண்ணல் வினவினன்."
      },
      {
        "index": 35,
        "text": "உறுக ளத்தினி லுன்னிய வாண்மையும்\nபெறுபொ ருள்செறி பீடுடைக் கல்வியும்\nதறுகண் வேழந் தகைக்குறு பெற்றியும்\nமறுவில் வீணையின் வாய்த்தநல் விஞ்சையும்.\n(இதுவும் அடுத்த செய்யுளும் ஒரு தொடர்)"
      },
      {
        "index": 36,
        "text": "வளமை யின்வந்த மன்னிய செல்வமும்\nஇளமை யின்ப மெழில்கல நற்குலம்\nஉளவ னாதலி னுற்ற கடனென\nஅளவு நீதி யமைச்ச ருரைத்தனர்."
      },
      {
        "index": 37,
        "text": "வேந்தன் கேட்டு வெகுண்டுரை செய்தனன்\nபோந்த வற்பற்றிப் போதரு வீரெனக்\nசேர்ந்த மைச்சர்கள் செய்பொரு ளென்னென்று\nமாந்தி மற்றவர் மற்றொன்று செய்கின்றார்."
      },
      {
        "index": 38,
        "text": "ஊன மாற்றர்மேல் யூகிபோர் போனதும்\nஆனை போக வரச னிரக்கமும்\nகான யானை காட்டிப் பிடிப்பதும்\nமான வேலவர் மந்திரித் தொன்றினர்."
      },
      {
        "index": 39,
        "text": "அரக்கி னும்மெழு காக்கிய நூலினும்\nமரத்தி னுங்கிழி மாவின் மயிரினும்\nவிரித்த தோலினும் வேண்டிய வற்றினும்\nதரித்த யானையைத் தாமி யற்றினார்."
      },
      {
        "index": 40,
        "text": "பொறிய மைகரிப் பொங்கு முதரத்தில்\nஉறையு மாந்தரோர் தொண்ணூற் றறுவரை\nமறையு மாயுதம் வைத்தத னோருடல்\nநெறிகண் டூர்ந்தனர் நீல மலையென."
      },
      {
        "index": 41,
        "text": "கார்மு ழக்கிற் களிறொலி செய்யவே\nபோர்மிக் கானையைப் பொற்புடை மன்னன்முன்\nஊர்ந்து காட்டினா னுற்ற வமைச்சருட்\nசார்ந்த மந்திரி சாலங்கா யென்பவன்."
      },
      {
        "index": 42,
        "text": "சாலங் காயநீ சார்ந்து தருகென\nஞாலங் காக்கு நரபதி செப்பலும்\nவேலுங் கொண்டுநல் வேந்தர்கள் வெண்குடைக்\nகோலும் பிச்சமுங் கொண்டு பறந்தனன்."
      },
      {
        "index": 43,
        "text": "ஈரெண் ணாயிர மெண்வரை யானையும்\nஈரெண் ணாயிர மீடில் புரவியும்\nஈரெண் ணாயிர மின்பணித் தேருடன்\nஈரெண் ணாயிர விற்படை யாளரே."
      },
      {
        "index": 44,
        "text": "இத்த னையு மியல்புடன் கூடியே\nமெத்தெ னாவரு கென்று விடுத்தனன்\nஒத்த நற்பொறி யோங்கிய யானையும்\nவத்த வன்றன் வனத்திடை வந்ததே."
      },
      {
        "index": 45,
        "text": "அவ்வ னத்தினி லான பிடிகளும்\nகவ்வு கைத்தழைக் காரிடி யானைதன்\nமவ்வ லம்மத வண்டெழ வீசலும்\nஅவ்வ னச்சர ரன்புடன் கண்டனர்."
      },
      {
        "index": 46,
        "text": "எம்மி றையது வேழ மெனவெண்ணித்\nதம்மி லோடி யுதையற் குரைத்தலும்\nகொம்மை வண்மணிக் கோலக் கலினமாச்\nசெம்ம லுஞ்சிறந் தேறி நடந்தனன்."
      },
      {
        "index": 47,
        "text": "புள்ளிடை தடுப்பத் தீய பொய்க்குறி செய்யக் கண்டும்\nவள்ளலு நடப்பா னாக வயந்தகன் விலக்கப் போந்து\nகள்ளவிழ் மலர்க்கா னத்துக்  கள்ளநல் லியானை கண்டே\nஉள்ளமெய் மொழிக டம்மா லுணர்ந்தவ னினிய னானான்."
      },
      {
        "index": 48,
        "text": "நக்க ணத்தை நயந்துட னோக்கிலன்\nஅக்க கணத்தி லகமகிழ் வெய்தித்தன்\nமிக்க வீணையை மெய்ந்நரம் பார்த்துடன்\nதக்க ராகத்திற் றான்மிக வாசித்தான்."
      },
      {
        "index": 49,
        "text": "பொறியின் வேழத்தின் பொங்கு செவியுற\nஉறும னத்துட னூர்ந்துமுன் னேவர\nமறையு மாந்தர்கைம் மாவை யழித்திடப்\nபொறிக ழன்றது போர்ப்படை யானதே."
      },
      {
        "index": 50,
        "text": "செறுநர் செய்தது சித்திர மாமென\nமுறுவல் கொண்ட முகத்தின னாகத்தன்\nனுறுவ யந்தக னுற்றவைந் நூற்றுவர்\nமறுவில் வீரியர் வந்துடன் கூடினர்."
      },
      {
        "index": 51,
        "text": "கரந்தி ருந்த களிற்றினுட் சேனையும்\nபரந்து முன்வந்த பாங்கில் வளைத்தபின்\nவிரிந்து வத்தவன் வெகுண்டு நூறினான்\nமுரிந்து சேனை முனையின் மடிந்ததே."
      },
      {
        "index": 52,
        "text": "சாலங் காயனுஞ் சார்ந்து வெகுண்டிட\nநாலு மாப்படை வந்துநாற் றிக்கிலும்\nமேலெ ழுந்து மிகவும் வளைத்தன\nகாலன் போன்மனன் கண்கள் சிவந்தன."
      },
      {
        "index": 53,
        "text": "புல்வாய்க் கூட்டத்துப் புக்க புலியெனக்\nகொல்வா ளோச்சியே கூற்றம் விருந்துண\nவில்வா டம்முடன் வீர ரழிந்திட\nவல்வாள் வத்தவன் வாட்கிரை யிட்டனன்."
      },
      {
        "index": 54,
        "text": "கொன்ற போரிற் குருதியா றோடவு\nநின்ற மாந்தர்க ணீங்கிவிட் டோடவும்\nகன்றி யுட்சாலங் காயனு மேல்வர\nமன்றன் வாளவன் சென்னியில் வைத்தனன்."
      },
      {
        "index": 55,
        "text": "மந்திரீகளை மன்னர் வதைசெயார்\nபுந்தி மிக்கோ ருரைபொருட் டேறித்தன்\nசெந்தி வாளை யழுத்திலன் செல்வனும்\nஅந்த மைச்சனை யன்பின் விடுத்தனன்."
      },
      {
        "index": 56,
        "text": "திரளு டைக்கரி சேர்ந்து வளைத்தலும்\nவரைகள் வீழ்வென வாரணம் வீழவும்\nநிரைம ணித்தேர் நிலத்திற் புரளவும்\nபுரவி கள்பொங்கிப் பூமியில் வீழவும்."
      },
      {
        "index": 57,
        "text": "வெஞ்சி னம்மனன் வேறணி நூறலும்\nகுஞ்ச ரத்தின்கோட் டின்வா ளொடியவத்\nதஞ்ச மின்றிய தாருடை வேந்தனை\nவெஞ்சொன் மாந்தர் வெகுண்டுடன் பற்றினார்."
      },
      {
        "index": 58,
        "text": "நங்கை மார்குழ னாண்மலர் சூட்டுங்கை\nதிங்கள் போலத் திலத மெழுதுங்கை\nபொங்கு கொங்கையிற் குங்குமம் பூசுங்கை\nபங்க யத்தடிப் பாடகஞ் சூட்டுங்கை."
      },
      {
        "index": 59,
        "text": "கீத வீணைசெங் கெந்த மளையுங்கை\nஈதன் மேவி யிரவலர்க் காற்றுங்கை\nஏத மில்குணத் தென்முடி மன்னன்கை\nபோத வெண்டுகி லாற்புறத் தார்த்தனர்."
      },
      {
        "index": 60,
        "text": "சிலந்தி நூலிற் செறித்தநற் சிங்கம்போல்\nஅலங்கல் வேலினா னன்புடை யூகிக்கே\nஇலங்க வோலை யெழுதி வயந்தகன்\nநலங்கொள் கையி னவின்று கொடுத்தனன்."
      },
      {
        "index": 61,
        "text": "காசி றேர்மிசைக் காவ லுடன்செலப்\nபேச ரும்பெரு மைப்பிரச் சோதனன்\nஆசை யின்மக ளாடகப் பாவைபோன்ம்\nவாச வதத்தை வண்மைக் கனவிடை."
      },
      {
        "index": 62,
        "text": "பொங்கி ளங்கதிர் போந்த தமளியில்\nகொங்கை யைத் தழீஇக் கொண்டு டன்செல\nநங்கை கண்டுநற் றாதைக் குரைத்தனள்\nஅங்கந் நூலின றிந்தவர்க் கேட்டனன்."
      },
      {
        "index": 63,
        "text": "ஆசிரிய விருத்தம்\nஇவண்மு லைக்கி யைந்தநல்  லெழின்ம ணம்ம கன்வந்தே\nதுவளி டையி ளமுலை  தோய்ந்து கொண்டு போமென\nஅவள்க னவு ரைப்பக்கேட்  டண்ண லும்ம கிழ்ந்தபின்\nதிவளு மாலைத் தேர்மிசைச்  செம்மல் வந்த டைந்தனன்."
      },
      {
        "index": 64,
        "text": "மன்ன னைமி கவும்நொந்து மாந கரி ரங்கவும்\nதுன்னி வெஞ்சி றைமனையிற் றொல்வி னைது ரப்பவும்\nஇன்ன நற் படியிருப்ப வியல்வ யந்த கனுந்தான்\nசென்று யூகி தன்னிடைத் திருமு கத்தைக் காட்டினான்."
      },
      {
        "index": 65,
        "text": "அண்ணல் கோயி லெங்கணு  மரற்றி னும்பு லம்பினும்\nகண்ணி னீர ருவிகள்  கால லைத்தொ ழுகவும்\nஅண்ண லோலை வந்தசெய்தி  மான யூகி கேட்டுடன்\nபுண்ணில் வேலெ றிந்தெனப்  பொற்ப ழிந்து வீழ்ந்தனன்."
      },
      {
        "index": 66,
        "text": "தேறி னனெ ழுந்திருந்து தீயர் கள்ள யானையை\nமாறு தரக் காட்டியெம் மன்ன னைப்பி டித்தனர்\nவீறு தர வந்நகரை வெங்க யத்த ழித்துப்பின்\nகூறு மன்ம களுடன் கொற்ற வனை மீட்குவம்."
      },
      {
        "index": 67,
        "text": "மீள்கு வம்யா ருமென் றெணி வெகுண்டு போர்க்க ளத்தினில்\nவாண்மு னைக டந்தவர்க்கு வஞ்ச னைசெய் வோமென\nநீள்வி ழிநன் மாதரோடு  நின்ற சுற்றத் தோர்களைக்\nகோள் களைந்து புட்பகத்திற்  கொண்டு வந்து வைத்தனன்."
      },
      {
        "index": 68,
        "text": "உருமண் ணுவா வினுட னிடப கன்ச யந்தியும்\nதிருநி றைந்த புட்பகமுஞ்  சேர்ந்தி னிதி ருக்கவென்\nபெரும கன்க ணிகை மைந்தர்  பிங்க லக டகரை\nஅரசு நாட்டி யாள்கவென்றே யன்பு டன்கொ டுத்தனன்."
      },
      {
        "index": 69,
        "text": "மன்ன வற்கி ரங்கியூகி  மரித்த னனென் வார்த்தையைப்\nபன்னி யெங்க ணும்முறை  பரப்பி வைய கந்தன்னில்\nஅன்ன தன தொப்புமை யமைந் ததோர்ச வந்தனை\nஉன்னி யூகி கான்விறகி லொள்ளெரிப்ப டுத்தனன்."
      },
      {
        "index": 70,
        "text": "பற்றிக் கோடலும்\nதன்ன கர்பு லம்பவெங்குந் தன்னை யுங்க ரத்தலின்\nஉன்னி வந்து மாற்றரச ரோங்கு நாடு பற்றினர்\nஎன்ற றிந்து யூகியு  மினிச்சி றையின் மன்னனைச்\nசென்ற வட்காண் டுமென்று தேய முன்னிச் சென்றனன்."
      },
      {
        "index": 71,
        "text": "துன்ன ருநற் கானமோடு தொன்ம லையிற் சாரலும்\nசெந்நெல் கள்வி ளைவயற் செழும்பு னன திகளும்\nமன்னு நாடுந் தான்கடந்து மாகொ டிநி றைந்திலங்கு\nநன்ன கருஞ் சேனையி னன்க மைச்சன் சென்றனன்."
      },
      {
        "index": 72,
        "text": "ஒலிகட லன்ன வோசையுஞ் சேனைதன்\nபுலிமுக வாயிற் பொற்புடைத் திலங்கும்\nமலிகுடிப் பாக்க மதின் மறைந்திருக்க\nவலியதன் சேனை வைத்தன னன்றே."
      },
      {
        "index": 73,
        "text": "இன்னவை கேட்கி னின்னவை தருகென\nமன்னவ னறியு மருளுரை பயிற்றி\nமன்னிய வேடம் வகுத்துடன் கொண்டு\nநன்னகர் வீதி நடுவினில் வந்தான்."
      },
      {
        "index": 74,
        "text": "இருள்படு குஞ்சி யியல்படத் தூற்றி\nமருள்செய மாலை வகுத்துடன் சுற்றி\nஉருநிறச் சுண்ண முடலினிற் பூசிப்\nபொருணலச் சுட்டி பொருந்துறச் சேர்த்தி."
      },
      {
        "index": 75,
        "text": "செம்பொற் பட்டஞ் சேர்த்தி நுதலில்\nஅம்பொற் சாந்த மணிந்த மார்பன்\nசெம்பொற் கச்சைச் சேர்த்தின னரையில்\nஅம்படக்கீறி யணிந்த வுடையான்."
      },
      {
        "index": 76,
        "text": "கோதையுத் தரியங் கொண்ட கோலத்தன்\nகாதிற் குழையினன் காலிற் சதங்கையன்\nஊதுங் குழலின னுலரிய வுடுக்கையன்\nபோதச் சிரசிற் பொருநீர்க் கலசன்"
      },
      {
        "index": 77,
        "text": "கொடியணி மூதூர்க் கோலநல் வீதி\nநடுவட் டோன்றி நாடக மாடிப்\nபடுமிசைக் கரணம் பாங்கிற் றாண்டி\nஇடியென முழங்கி யினிதினின் வந்தான்."
      },
      {
        "index": 78,
        "text": "இந்திர லோகம்விட் டிந்திரன் வந்தனன்\nஅந்தரத் திருந்தியா னன்பினின் வந்தேன்\nஇந்திர னெனக்கிறை யீண்டும் புதல்வர்க்குத்\nதந்திரக் குமக்குத் தானிறை யாமென."
      },
      {
        "index": 79,
        "text": "புற்றினி லுறையும் பொறிவரி யைந்தலைப்\nபற்றரு நாகம் பற்றிவந் தினிதா\nஉற்றவிந் நகரத் துட்சிறை வைத்தார்\nஅற்றதை யெங்கு மறியக் காட்டினார்."
      },
      {
        "index": 80,
        "text": "மருளுந் தெருளும் வரம்பில பயிற்றித்\nதிரளுறு செனங்கள் திறவதிற் சூழப்\nபெருந்தெரு வெல்லாம் பிற்படப் போந்தே\nஅருஞ்சிறைப் பள்ளி யருகினிற் சேர்ந்தான்."
      },
      {
        "index": 81,
        "text": "கிளைத்தலை யிருவர் கற்ற  கிளர்நரப் பிசையுங் கீதம்\nதளைச்சிறை மன்னன் கேட்பத் தான்மகிழ் குழலினூத\nஉளத்தியல் பாட்டைக் கேட்டு யூகியா மென மகிழ்ந்து\nகளைந்தனன் கவலை யெல்லாங்  காவலற் குணர்த்திப் போந்தான்."
      },
      {
        "index": 82,
        "text": "பலகொடி வாயிற் செல்லப் பார்மன்னன் சேனை வந்து\nநலமுறு வடிவு நோக்க நாகத்தின் கோடு பாய்ந்த\nகலனணி மார்வ டுவ்வைக் கஞ்சுகத் துகிலின் மூடத்\nதலைமுத லடியீ றாகத்  தரத்தினாற் கண்டு போந்தார்."
      },
      {
        "index": 83,
        "text": "பித்தனற் பேய னென்று  பெருமகற் குரைப்பக் கேட்டு\nவெற்றிநற் சேனை மற்றும்  வெஞ்சிறை காக்க வென்றான்\nமற்றினி யூகி போந்து  மலிகுடி பாக்கஞ் சேர்ந்தே\nஅற்றைநா ளிரவில் யானை  யனல்கதம் படுக்க லுற்றான்."
      },
      {
        "index": 84,
        "text": "வாளொடு கைவில் லேந்தி  வயந்தகன் றன்னோ டெண்ணித்\nதோளன தோழன் கூடத்  தூபத்துக் கேற்ற வத்தும்\nவேளையீ தென்று கொண்டு  விரகினாற் கயிறு பற்றித்\nதாளொத்த கொம்மை மீதிற்  றரத்தினா லிழிந்தா னன்றே."
      },
      {
        "index": 85,
        "text": "ஆனைதன் னிலைகண் டெய்தி யகிலிடும் புகையு மூட்டிச்\nசேனைமன் னகர ழித்துச்  சிறைவீடுன் கடனே யொன்று\nமானநல் யூகி யானை  செவியின்மந் திரத்தைச் செப்ப\nயானைதன் மதக்கம் பத்தி லருந்தளை யுதறிற் றன்றே."
      },
      {
        "index": 86,
        "text": "நீங்கிட மிதுவென் றெண்ணி  நிலைமதி லேறிப் போகத்\nதூங்கிரு டன்னி லானை  சுழன் றலைந் தோடப் பாகர்\nபாங்கினால் வளைப்பப் பொங்கிப்  படுமுகின் முழக்க மென்ன\nஆங்கது பிடுங்கிக் கையா லவரைக்கொன் றிட்டதன்றே."
      },
      {
        "index": 87,
        "text": "87.பிரச்சோதனன் களிற்றின் வெறிச்செயல் காண்டல்\nவேழமும் மதங்கொண் டோட  வேந்தன்கேட் டினிதெ ழுந்து\nவேழநன் வேட்டங் காண  வெம்முலை மாத ரோடும்\nஆழிநல் லிறைவன் றானு மணிமிகு மாட மேறிச்\nசூழநன் மாதர் நிற்பத் துளக்கின்றி நோக்கி னானே."
      },
      {
        "index": 88,
        "text": "கூடமா ளிகைக ளெல்லாங்  கோட்டினாற் குத்திச் செம்பொன்\nமாடமு மதிலு மற்று மறித்தஃதி டித்துச் செல்ல\nஆடவர் கூடி யோடி  யயில்குந்தந் தண்ட மேந்தி\nநாடி நற்கையாற் றட்டி  நாற்றிசை சூழ்ந்து நின்றார்."
      },
      {
        "index": 89,
        "text": "கூற்றுரு வெய்தி யோடிக் கோட்டிடைக் குடர்க ளாடக்\nகாற்றென முழக்கி வேழங்  கண்டமாந் தரைதத்ன் கையால்\nநாற்பத்தெண் பேரைக் கொன்று  நடுவுறப் பிளந்திட் டோடி\nமாற்றருங் கோட்டை வாயின் மதிற்புறம் போந்த தன்றே."
      },
      {
        "index": 90,
        "text": "அறுநூற்றின் மீதி லைம்ப தானநற் சேரி தானும்\nஉறுநூற்றி லேழை மாற வுள்ளநாற் பாடி யோடும்\nநறுமலர்க் கந்தம் வீசு நன்குள காவு மற்றும்\nபெறுமத யானை கோட்டாற் பெருநக ரழித்த தம்மா."
      },
      {
        "index": 91,
        "text": "பாடுநன் மகளி ரெல்லாம் பாட்டொழிந் தரற்றி யோட\nஆடுநன் மாதர் தாமு மாடல்விட் டலந்து செல்லக்\nகூடுநன் மங்கை மைந்தர் குலைந்தவ ரேகிச்செம்பொன்\nமாடநன் மேனிலைப்பான் மன்னினார் பலரோ டாங்கே."
      },
      {
        "index": 92,
        "text": "மத்துறு கடலின் மிக்கு மறுகிய நகரத் தாரும்\nவற்றிநல் வேந்த னோடு வினவினா ரமைச்ச ரெண்ணி\nஇத்தின நகரம் பட்ட விடரது விலக்க னல்ல\nவத்தவன் கைய தென்ன வகுத்துரை கேட்ட மன்னன்."
      },
      {
        "index": 93,
        "text": "போரினி னிற்க லாற்றாம் பொய்யினிற் றந்த மைந்தன்\nசீரொடு சிறப்பும் வௌவிச்  சிறையினில் வைத்த தன்றிப்\nபேரிடிக் கரிமுன் விட்டாற் பெரும்பழி யாகு மென்று\nதாருடை வேந்தன் சொல்லத்  தரத்தினா லமைச்சர் சொல்வார்."
      },
      {
        "index": 94,
        "text": "94.அமைச்சர்கள் அதுபழியன்று புகழேயாமெனல்\nஇந்திர னானை தானு மிவன்கையா ழிசைக்கு மீறா\nதிந்திரன் வேழ முங்கேட்  டேழடி செல்லு மற்றிக்\nகந்திறு கைம்மா விக்கோன் கைவீணை கடவா தென்ன\nமந்திரத் தவர்சொற் கேட்டு  மன்னனப் படிச்செய் கின்றான்."
      },
      {
        "index": 95,
        "text": "சீவகன் வத்த வற்குச் செவ்விதிற் செப்பு கின்றான்\nதேவ விந் நகரிடுக் கண் டீர்க்கைநின் கடன தாகும்\nபோவதுன் றேசத் தென்றல் புரவலன் கடன தாகும்\nபூவல னுரைத்தா னென்னப்  புகழ்ந்தவன் சிறை விடுத்தான்."
      },
      {
        "index": 96,
        "text": "உருவுள சிவிகை யேறி  யுயர்மன்னன் மனைபு குந்து\nதிருமயி ரெண்ணெ யிட்டுத்  திறத்தினன் னீரு மாடி\nமருவிநன் பட்டு டுத்து மணிக்கல னினிது தாங்கித்\nதெருவிடைத் திகழப் புக்கான் றிருநகர் மகிழ் வன்றே."
      },
      {
        "index": 97,
        "text": "பருந்துபின் றொடர யானை  பறவைகண் மற்றுஞ் சூழப்\nபெருந்தெரு நடுவுட் டோன்றப் பீடுடைக் குமரன் றானும்\nதிருவலித் தடக்கை வீணை சீருடன் பாட லோடும்\nமருவலிக் களிறுங் கேட்டு  வந்தடி பணிந்த தம்மா."
      },
      {
        "index": 98,
        "text": "பிரிந்தநற் புதல்வர் வந்து பெற்றதந் தந்தை பாதம்\nபரிந்தநற் காத லாலே  பணிந்திடு மாறு போலே\nஇருந்துதற் பணிந்த யானை யெழின்மருப் படிவைத் தேறிப்\nபெருந்தகை யேவிக் கோட்டு  பெருங்கையாற் றோட்டி கொண்டான்."
      },
      {
        "index": 99,
        "text": "வைத்தநன் மணியும் யாழும்  வரிக்கயி றதுவு நீட்ட\nவெற்றிநல் வேந்தன் வாங்கி வீக்கிமிக் கார்த்துக் கொண்டே\nஉற்றநல் வீதி தோறு  மூர்ந்துநற் சாரி வட்டம்\nபற்றிநன் கோட்டக் கண்டு பார்த்திபன் மகிழ்ச்சி கொண்டான்."
      },
      {
        "index": 100,
        "text": "பிடிப்புப்பொன் விலைமட்டில்லாப் பெருவலி யாரந் தன்னை\nமுடிப்புவி யரச னீய மொய்ம்பனு மணிந்து கொண்டு\nகொடிப்புலி முகத்து வாயிற்  கோட்டையுட் கொண்டு வந்தான்\nஇடிக்குரற் சீய மொப்ப விலங்கிய குமரன் றானே."
      },
      {
        "index": 101,
        "text": "சால்கவென் றிறைவன் செப்பத்  தன்னுடைக் கையி னோச்சிக்\nகால்களின் விரலி னெற்றி கனக்கநன் கூன்றி நின்று\nமால்கரி கால் கொடுப்ப மன்னனு மகிழ்ந்து போந்து\nவேல்கவின் வேந்தன் காண வியந்துடன் தழுவிக் கொண்டான்."
      },
      {
        "index": 102,
        "text": "மருமக னீயே யென்று மன்னவ னினிமை கூறி\nவருமுறை நயந்து கொண்டு  மகிழ்ந்துட னிருந்த போழ்தில்\nதிருமகள் கனவு கூறிச் செல்வநீ கற்பி யென்னப்\nபெருவலி யுரைப்பக் கேட்டுப் பெருமக னுணர்த்த லானான்."
      },
      {
        "index": 103,
        "text": "வேந்தன்றன் மக்கட் கெல்லாம் வேன்முதல் பயிற்று வித்தும்\nபூந்துகில் செறிம ருங்குற் பொருகயற் கண்ணி வேய்த்தோள்\nவாய்ந்தவா சவதத் தைக்கு  வருவித்தும் வீணை தன்னைச்\nசேர்ந்தவ ணிகரி லின்பிற்  செல்வனு மகிழ்வுற் றானே."
      },
      {
        "index": 104,
        "text": "உரையினி லரிய னாய  வுதயண குமர னோர்நாள்\nஅரசிளங் குமரர் வித்தை யண்ணனீ காண்க வென்ன\nவரைநிகர் யானை யூர்ந்து  மாவுடன் றேரி லேறி\nவரிசையிற் காட்டி வாள்வில் வகையுடன் விளக்கக் கண்டான்."
      },
      {
        "index": 105,
        "text": "வாசவ தத்தை வந்து மன்னனை யிறைஞ்ச நல்யாழ்\nபேசவை தளரக் கேட்டுப்  பெருமக னினிய னாகி\nஆசிலா வித்தை யெல்லா  மாயிழை கொண்டா ளென்றே\nஏசவன் சிறைசெய் குற்ற மெண்ணுறேல் பெருக்க வென்றாள்."
      },
      {
        "index": 106,
        "text": "விசும்பியல் குமரர் தாமும் வியந்துட னிருப்பப் புல்லும்\nபசும்பொனி னிலத்தில் வீழப்  பாவையர் மயக்க முற்றார்\nவசம்படக் குறுக்கி நீட்டி  வரிசையிற் பாட லோடும்\nஅசும்பறாக் கடாத்து வேழத் தரசனு மகிழ்ந்தா னன்றே."
      },
      {
        "index": 107,
        "text": "வத்தவன் கையைப் பற்றி மன்னவ னினிது கூறி\nவத்தவ னோலை தன்னுள் வளமையிற் புள்ளி யிட்டும்\nவத்தவ நாட்டுக் கேற வள்ளலைப் போக வென்ன\nவத்தவநாளை யென்றே மறையவர் முகிழ்த்த மிட்டார்."
      },
      {
        "index": 108,
        "text": "ஓரிரண் டாயி ரங்க ளோடைதாழ் மத்த யானை\nஈரிரண் டாயி ரங்க ளெழின்மணிப் பொன்னின் றேரும்\nபோரியல் புரவி மானம் பொருவிலை யாயி ரம்மும்\nவீரர்க ளிலக்கம் பேரும் வீறுநற் குமரற் கீந்தான்."
      },
      {
        "index": 109,
        "text": "யூகியும் வஞ்சந் தன்னை  யுற்றுச்சூள் வழாமை நோக்கி\nவாகுடன் குறத்தி வேடம் வகுத்தனன் குறிகள் கூற்றாம்\nநாகத்தி னகர ழிந்த நடுக்கங்க டீர வெண்ணிப்\nபோகநன் னீரி லாடப் புரத்தினி லினிது ரைத்தான்."
      },
      {
        "index": 110,
        "text": "மன்னவன் றன்னோ டெண்ணி  மாநகர் திரண்டு சென்று\nதுன்னிய நீர்க்க யத்திற்  றொல்புரப் புறத்தி லாட\nநன்னெறி வத்த வன்றான் னன்பிடி யேறி நிற்ப\nஉன்னிய யூகி மிக்க  வூரிற்றீ யிடுவித் தானே."
      },
      {
        "index": 111,
        "text": "பயந்துதீக் கண்டு சேனை  பார்த்திபன் றன்னோ டேக\nவயந்தகன் வந்து ரைப்ப  வத்தவ குமரன் றானும்\nநயந்துகோன் மகளை மிக்க  நன்பிடி யேற்றத் தோழி\nகயந்தனை விட்டு வந்த  காஞ்சனை யேறி னாளே."
      },
      {
        "index": 112,
        "text": "வயந்தகன் வீணை கொண்டு வன்பிடி யேறிப் பின்னைச்\nசெயந்தரக் கரிணி காதிற்  செல்வன்மந் திரத்தைச் செப்ப\nவியந்துபஞ் சவனந் தாண்ட வேயொடு பற்ற வீணை\nவயந்தகன் கூற மன்னன்  மாப்பிடி நிற்க வென்றான்."
      },
      {
        "index": 113,
        "text": "நலமிகு புகழார் மன்ன நாலிரு நூற்று வில்லு\nநிலமிகக் கடந்த தென்ன  நீர்மையிற் றந்ததெய்வம்\nநலமிகத் தருமின் றென்ன பண்ணுகை நம்மா லென்னக்\nகுலமிகு குமரன் செல்லக் குஞ்சர மசைந்த தன்றே."
      },
      {
        "index": 114,
        "text": "அசைந்தநற் பிடியைக் கண்டே யசலித மனத்த ராகி\nஇசைந்தவரிழிந்த பின்னை  யிருநில மீதில் வீழத்\nதசைந்தகை யுதிரம் பாயச் சாலமந் திரமங் காதில்\nஇசைந்தவர் சொல்லக் கேட்டே  யின்புறத் தேவா யிற்றே."
      },
      {
        "index": 115,
        "text": "உவளகத் திறங்கிச் சென்றே  யூர்நிலத் தருகு செல்லப்\nபவளக்கொப் புளங்கள் பாவை பஞ்சிமெல் லடியிற் றோன்றத்\nதவளைக்கிண் கிணிகண் மிக்க  தரத்தினாற் பேச லின்றித்\nதுவளிடை யருகின் மேவுந் தோழிதோள் பற்றிச் செல்வாள்."
      },
      {
        "index": 116,
        "text": "பாவைதன் வருத்தங் கண்டு  பார்த்திபன் பாங்கி னோங்கும்\nபூவைவண் டரற்றுங் காவுட்  பூம்பொய்கை கண்டி ருப்ப\nவாவுநாற் படையுங் கொண்டு வயந்தகன் வருவே னென்றான்\nபோவதே பொருளூர்க் கென்று புரவல னுரைப்பப் போந்தான்."
      },
      {
        "index": 117,
        "text": "சூரியன் குடபாற் சென்று குடவரை சொருகக் கண்டு\nநாரியைத் தோழி கூட  நன்மையிற் றுயில்க வென்று\nவீரிய னிரவு தன்னில்  விழித்துட னிருந்த போழ்து\nசூரிய னுதயஞ் செய்யத் தொக்குடன் புளிஞர் சூழ்ந்தார்."
      },
      {
        "index": 118,
        "text": "வந்தவ ரம்பு மாரி வள்ளன்மேற் றூவத் தானும்\nதந்தனு மேவிச் சாராத்  தரத்தினால் விலக்கிப் பின்னும்\nவெந்திறல் வேடர் வின்னாண் வெந் நுனைப் பகழி வீழ\nநந்திய சிலைவ ளைத்து நன்பிறை யம்பி னெய்தான்."
      },
      {
        "index": 119,
        "text": "செய்வகை யின்றி வேடர் தீவனங் கொளுத்த மன்னன்\nஉய்வகை யுங்க ளுக்கின்  றுறுபொரு ளீவ னென்ன\nஐவகை யடிசில் கொண்டே யானநாற் படையுஞ் சூழ\nமெய்வகை வயந்த கன்றான் வீறமைந் தினிதின் வந்தான்."
      },
      {
        "index": 120,
        "text": "அன்புறு மடிசி லுண்டே யற்றைநாளங்கி ருந்தார்\nஇன்புறு மற்றை நாளி னெழிற்களிற் றரசனேற\nநன்புறச் சிவிகை யேற நங்கைநாற் படையுஞ் சூழப்\nபண்புறு சயந்தி புக்குப் பார்த்திப னினிதி ருந்தான்."
      }
    ]
  }
}
