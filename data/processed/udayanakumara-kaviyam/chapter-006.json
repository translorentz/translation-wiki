{
  "chapterNumber": 6,
  "title": "துறவுக் காண்டம் — Thuravu Kandam (The Renunciation Canto)",
  "sourceContent": {
    "paragraphs": [
      {
        "index": 1,
        "text": "வளங்கெழு வத்த வற்கு  மன்னிய காதன் மிக்க\nஉளங்கெழு கற்பி னார்க ளோதிமம் போலு நீரார்\nஇளங்கிளி மொழியி னார்க ளினிமையி னால்வ ரோடும்\nதுளங்கலி றிருமின் போர்மின்  தூயசொன் மடந்தை தாமும்."
      },
      {
        "index": 2,
        "text": "மண்ணியன் மடந்தை யோடு மருவினார் மிக்க மன்னன்\nபுண்ணிய முன்னாட் செய்த போதந்தே யுதவி செய்ய\nஎண்ணிய கரும மெல்லா மியைபுட னாகப் பின்னும்\nபுண்ணிய நோன்பு நோற்கப்  பொருந்திய மனத்த னானான்."
      },
      {
        "index": 3,
        "text": "கலிவிருத்தம்\nஆசை யென்றனக் கருளுந் தோழனா\nஓசை வண்புகழ் யூகி யானதும்\nவாச வதத்தை மனைவி யானதும்\nபேச ரும்மகப் பெற்றெ டுத்ததும்."
      },
      {
        "index": 4,
        "text": "நரவாக னன்மக னாம மானதும்\nவரைமிசைத் தானவர் வாழு நாட்டையங்\nகரண நேமியா லடிப்ப டுத்ததும்\nபொருவில் வேந்தர்கள் புகழ்ந்த டைந்ததும்."
      },
      {
        "index": 5,
        "text": "மிக்க விந்திரன் மேவி விட்டதும்\nதக்க புத்திரன் றரத்திற் சென்றதும்\nதொக்க வானவர் தொல்சி றப்புடன்\nஅக்க ணம்விட வண்ணல் போந்ததும்."
      },
      {
        "index": 6,
        "text": "போந்து புண்ணியன் பொருவில் போகத்துச்\nசேர்ந்தி ருந்ததுஞ் செய்த வத்தெனா\nவேந்த னெண்ணியே வெறுத்து மாதரைக்\nகாந்தி வாமனைக் கண்ட டிதொழும்."
      },
      {
        "index": 7,
        "text": "எண்ணம் வந்துநல் லெழிற்பெ ரும்மகன்\nபுண்ணி யநோன்பு போந்த வேளைவேற்\nகண்ணின் மாதர்கள் காவ லன்மனம்\nஉண்ணக் காமத்தை யுருவு காட்டினார்."
      },
      {
        "index": 8,
        "text": "மன்னு மன்பினீண் மாதர் மோகத்திற்\nறுன்னு மால்கடற் றோன்ற னீந்துநாட்\nசொன்ன மும்மதந் தோன்ற வேழமும்\nஉன்னிக் காற்றளை யுதறி விட்டதே."
      },
      {
        "index": 9,
        "text": "காய்ந்து வெம்மையிற் காலன் போலவே\nபாய்ந்து பாகரைப் பலச னங்களைத்\nதேய்ந்து காலினேர் தீயு மிழ்வபோல்\nஆய்ந்த கண்களு மருவ ரையென."
      },
      {
        "index": 10,
        "text": "வெடிப டும்முழக் கிடியே னவிடும்\nகொடியு டைமதில் கிடுகி டென்றிடும்\nவிடுபற் கோட்டினில் வெட்டி விட்டிடப்\nபடப டென்னவே பயண மானதே."
      },
      {
        "index": 11,
        "text": "அடிய டிய்யென வாயு தர்செலப்\nபடுப டுவ் வெனப் பறைகள் கொட்டிட\nதிடுதி டென்றோலி தெறித்த பேரிகை\nநடுந டுங்கினார் நகர மாந்தரே."
      },
      {
        "index": 12,
        "text": "பிடிசில் பாகரைப் பிளந்தே றிந்திடக்\nகுடரின் மாலைகள் கோட்ட ணிந்துடன்\nகடவுள் யானையைக் காலிற் றேய்த்திட\nஇடர்ப டுங்களி றெய்தி யோடுமே."
      },
      {
        "index": 13,
        "text": "நகர மாந்தர்க ணடுங்கிச் சென்றுநற்\nசிகரம் போன்முடிச் சீர ரசற்குப்\nபகர வாரணம் பலரைக் கொன்றதென்\nசிகர மாடநீர் சேர்ந்தி ருக்கென்றான்."
      },
      {
        "index": 14,
        "text": "அடிய டிய்யென வாயு தர்செலப்\nபடுப டுவ் வெனப் பறைகள் கொட்டிட\nதிடுதி டென்றோலி தெறித்த பேரிகை\nநடுந டுங்கினார் நகர மாந்தரே."
      },
      {
        "index": 15,
        "text": "வழிவ ருவாரை மார்கி ழித்திடும்\nஎழில்வனம்பொய்கையீட ழித்திடும்\nஇழிவு றுந்தொழி லீண்டிச் செய்யுநாட்\nபொழிலுண் மாதவர் பொருந்தினார்களே."
      },
      {
        "index": 16,
        "text": "வேத நான்கையும் விரித்த ருளுவர்\nமாத வர்வினை மாயச் செய்குவார்\nஏதில யாத்திரைக் கெழுந்து வந்தந்தப்\nபோத விழ்பொழில் புகுந்தி ருந்தனர்."
      },
      {
        "index": 17,
        "text": "இனம லர்மிசை யேகு வார்களும்\nபுனல லைமிசைப் போகு வார்களும்\nகனிகள் காய்மிசை காணுஞ் சாரணர்\nஇனிய நூன்மிசை இசைந்து செல்வரும்."
      },
      {
        "index": 18,
        "text": "மலைத்த லைமிசை வானிற் செல்வரும்\nநிலத்தி னால்விர னீங்கிச் செல்வரும்\nதலத்தி னன்முழந் தரத்திற் செல்வரும்\nபெலத்தின் வானிடைப் பெயர்ந்து செல்வரும்."
      },
      {
        "index": 19,
        "text": "மலைமு ழைஞ்சுண் மன்னி னான்மறை\nஉலகெ லாமவ ரொருங்கி டவிடும்\nஅலம தீரவே வறம ழைபெய்யும்\nமலம றுந்தர மாமு னிவரும்."
      },
      {
        "index": 20,
        "text": "பக்க நோன்புடைப் பரம மாமுனி\nமிக்க பாணிமீ தடிசின் மேதினி\nபுக்கு முண்டிடப் போது வார்பகல்\nதக்க வர்குணம் சாற்ற ரிதென்றே."
      },
      {
        "index": 21,
        "text": "தரும வீரரென் றவருட் டலைவன்பால்\nவெருவருந் துன்ப விலங்கும் வாழ்க்கையை\nமருவி யோதவே வந்த யாவரும்\nதிருமொ ழியினைத் திறத்திற் கேட்டனர்."
      },
      {
        "index": 22,
        "text": "வருந்த சைநசை வானிற் புள்ளுகள்\nஇரைந்து மேலுங்கீ ழினும்ப டர்ந்திடப்\nபருந்து முன்னும்பின் பரந்து செல்லவும்\nவிருந்த வையுண விட்ட தியானையே."
      },
      {
        "index": 23,
        "text": "கூற்றெ ழுங்கரி கொதித்தே ழுந்ததால்\nஆற்ற லம்முனி யறவு ரையுற\nஏற்ற ருஞ்செவி யிறைஞ்சித் தன்னுடை\nமாற்ற ரும்பவ மறித்து ணர்ந்ததே."
      },
      {
        "index": 24,
        "text": "குருதியாறிடக் கொன்ற தீவினை\nவெருவு துக்கமும் விலங்கி னுய்த்திடும்\nஅருந ரகினு ளாழ்ந்து விட்டிடும்\nபெருந்து யரெனப் பேது றுக்குமே."
      },
      {
        "index": 25,
        "text": "அஞ்சு மாவினுக் கறிவு தோன்றிடக்\nகுஞ்ச ரம்மினிக் கோன கருன்னி\nஇஞ்சி வாய்தலி னெய்தி நின்றதே."
      },
      {
        "index": 26,
        "text": "அறுசீர்க் கழிநெடிலடி யாசிரிய விருத்தம்\nகடையுடைக் காவ லாளர் கதவினைத் திறக்கப் போந்தே\nநடுநகர் வீதி சென்று  நரபதி மனையைச் சார்ந்து\nநெடுவரை போல நின்ற  நீர்மையை வாயி லாளர்\nமுடிமனற் குரைப்ப முன்னிப் பெருமக னெழுந்து வந்தான்."
      },
      {
        "index": 27,
        "text": "திருமுடி மன்ன னின்ற திருநிறை யானை கண்டு\nமருவிய வமைச்சர் தம்மை  மன்னவ னினிதி னோக்கப்\nபெருவிரல் யூகி சொல்வான் பெருந்தவர் பால றத்தை\nமருவியே கேட்ட தாகும்  மன்னநீ யேற வென்றான்."
      },
      {
        "index": 28,
        "text": "வேந்தனுங் கேட்டு வந்து வெண்கோட்டி னடிவைத் தேறிச்\nசேந்தன னெருத்தின் மீதிற்  றிரும்பிக்கொண் டேகி வேழம்\nபூந்தளிர் நிறைந்தி லங்கும் பொழில்வலஞ் சுற்ற வந்து\nகாந்துநன் மணிப்பூண் மார்பன் கைம்மாவிட் டிழிந்தா னன்றே."
      },
      {
        "index": 29,
        "text": "விரைகமழ் பூவு நீரும்  வேண்டிய பலமு மேந்திப்\nபரிசனஞ் சூழத் சென்று பார்த்திப னினிய னாகி\nமருமலர் கொண்டு வாழ்த்தி மாதவ ரடியி றைஞ்ச\nஇருவென விருக்கை காட்ட விருந்துநல் லறத்தைக் கேட்டான்."
      },
      {
        "index": 30,
        "text": "அறத்திற முனிவன் சொல்ல  வரசனுங் கேட்க லுற்றான்\nபெறற்கரு மருங்க லங்கள் பேணுதற் கரிய வாகும்\nதிறத்தறி பொருள்க ளாறுந்  தேர்ந்துபஞ் சாத்தி காயம்\nமறித்தறி தத்து வங்கள்  வரிசையி னேழ தாமே."
      },
      {
        "index": 31,
        "text": "சீரிய நவப தங்கள் செப்பிய காய மாறும்\nவீரியப் பொறிக ளாறும்  வேண்டிய வடக்க மாகும்\nஓரிய லறம்பத் தோடு  மொருங்குபன் னிரண்டு சிந்தை\nஆரிய ரறிந்து நம்பி யதன்வழி யொழுக்க மாகும்."
      },
      {
        "index": 32,
        "text": "தலைமகார் சிறப்புச் செய்து  தன்மைநல் வாய்மை யான\nகலையினற் கரையைக் கண்டு காதனூல் வழியைச் சென்று\nமலைவில்சீர் மாத வர்க்கு வண்மையிற் றானஞ் செய்தார்\nதொலைவிலாப் பிறவி நீங்கித்  தொல்சுகக் கடலு ளாழ்வார்."
      },
      {
        "index": 33,
        "text": "கலிவிருத்தம்\nதரும வீரர் தரும முரைத்திடப்\nபெருமை மன்னனும் பேர்ந்து வணங்கினன்\nமருவு வல்வினை மாசி னுதிர்த்திட\nதெரிச னவ்விளக் கஞ்சிறப் பானதே."
      },
      {
        "index": 34,
        "text": "காது வேன்மன்னன் களிறு கதமெழற்\nகேது வென்னென யெதிவ ரன்சொலும்\nதாது பூம்பொழிற் சாலிநன் னாட்டிடை\nவேதி யர்குழு வாய்விளங் கும்புரம்."
      },
      {
        "index": 35,
        "text": "கடக மென்பதூர் காதற் பிராமணன்\nவிடப கன்னெனும் பேரினன் மற்றவன்\nஇடைமின் றேவியுஞ் சானகி யென்பவள்\nகடையில் காமங் கலந்துடன் செல்லுநாள்."
      },
      {
        "index": 36,
        "text": "அமரி யென்னு மணிமுலை வேசிதன்\nஅமையுங் காமத் தழுங்கி விழுந்தவன்\nசமைய வேள்வியுஞ் சார்ந்த வொழுக்கமும்\nஅமைவி லன்பவ மஞ்சின னில்லையே."
      },
      {
        "index": 37,
        "text": "காமங் கள்ளுண்டு கைவிட லின்றியே\nதாம நற்குழ லாடுணை யாகவும்\nயாம மும்பக லும்மறி யாதவன்\nஆமர ணத்தின்பி னானைய தாயினன்."
      },
      {
        "index": 38,
        "text": "அந்நிலை யுணர்ந் தடங்கியதென்றனர்\nமன்னன் கேட்டுடன் வந்துநற் பாகர்க்குச்\nசொன்ன யானையைத் தூயநீ ராட்டெனும்\nஅன்னம் பானெய்யி னன்புட னூட்டெனும்."
      },
      {
        "index": 39,
        "text": "கவள நாடொறு மூட்டெனுங் காவலன்\nபவள மாமெனும் பண்ணவர் தம்மடி\nதிவளு மாமுடி சேர்த்து வணங்கியே\nஉவள கத்துன்னி மற்றொன்று கேட்டனன்."
      },
      {
        "index": 40,
        "text": "மதக்க ளிற்றின்மேன் மன்னிய வன்பெனக்\nகுதவக் காரண மென்னெனக் கூறலும்\nசிதைவில் காட்சிநற் சீரொழுக் கத்தவர்\nமதமின் மாட்சியர் மன்னநீ கேளென்றார்."
      },
      {
        "index": 41,
        "text": "உள்ள நற்றவ ருற்றுரை செய்கின்றார்\nகள்ள விழ்பொழிற் கார்முகில் சூடியே\nவெள்ளி யம்மலை மேல்வட சேடியில்\nவள்ளலார் பொய்கை மத்திம நாட்டினுள்."
      },
      {
        "index": 42,
        "text": "சுகந்தி யூர்க்கிறை சொற்புகழ் மாதவன்\nஅகந்தெ ளிந்த வயந்தன் மனைவியாம்\nசெகந் தனிப்புகழ் சீரார்கு லாங்கனை\nஉகந்து பெற்றன ளோர்புகழ்க் கோமுகன்."
      },
      {
        "index": 43,
        "text": "ஒழியாக் காத லுடன்விளை யாடியே\nவழுவில் போகம் வரம்பின்றித் துய்த்தலும்\nநழுவில் காட்சிய னாமவேற் கோமுகன்\nஒழிய நல்லுயிர் ஓங்கிநீ யாயினை."
      },
      {
        "index": 44,
        "text": "விசையன் றன்னுயிர் விட்டந் தணனாய்\nவசையில் காம மயங்கிய மோகத்தின்\nஇசையி னாலுயிர் நீங்கியே யிங்குவந்\nதசையு ணாக்களி றாயின தாகுமே."
      },
      {
        "index": 45,
        "text": "மித்தி ரன்முன்பு வீறுநற காதலால்\nஅத்தி மேலுனக் கன்புமுண் டானதால்\nவெற்றி வெண்குடை வேந்தேயிவ் வேழத்தின்\nஒத்த வாயுவு மேரெழு நாளென்றார்."
      },
      {
        "index": 46,
        "text": "திருந்து ஞானத்திற் றேர்ந்த முனியுரை\nபொருந்தக் கேட்ட புரவலன் றுக்கமாய்\nவருந்திச் சென்றந்த வாரணந் தன்னிடைச்\nசரிந்த காதலிற் றானுரை செய்கின்றான்."
      },
      {
        "index": 47,
        "text": "350.உதயணன் செயல்\nவஞ்ச கத்தின் வரிந்துங் கயிற்றினால்\nவெஞ்செம் முள்ளினை வீறிட வூன்றியும்\nமிஞ்சிக் கால்விலங் கிற்சிறை செய்தனன்\nகுஞ்ச ரம்பொறை கொள்ளுதி யென்னவே."
      },
      {
        "index": 48,
        "text": "காதல் யானையைக் கையின்மெய் தீண்டியே\nபோத வெங்கும் புரவலன் றைவரப்\nபோத கம்மிகப் பொற்பி னிறைஞ்சலிற்\nகாத லிற்றிண் களிற்றியல் கூறெனா."
      },
      {
        "index": 49,
        "text": "யானை யாளர்க் குரைத்தெழின் மன்னவன்\nதேனெய் தோய்ந்த திருமொழி மாதவர்\nஆன வர்பத மன்பிற் றொழுதுபோய்ச்\nசேனை சூழத் திருமனை சேர்ந்தனன்."
      },
      {
        "index": 50,
        "text": "ஆசிரிய விருத்தம்\nசீலமும்வ ளங்களுஞ்  செறிந்தவேழத் தன்மையை\nகாலையவ்வு ழையர்வந்து கண்டுரைப்ப மன்னனும்\nஆலையம் வலமதா  யருகனைவ ணங்கிப்பின்\nபாலடிசி னெய்யருந்திப்  பாரரசன் செல்லுநாள்."
      },
      {
        "index": 51,
        "text": "சல்லகீணை கொண்டுடன் சமாதிவந்தே யெய்தலும்\nநல்லவானிற் றேவனாய் நாகமுறை செய்யக்கேட்டுச்\nசொல்லரிய வேந்தனுஞ்  சூழ்ந்தவனி போகமும்\nநில்லலவென் றுணர்ந்தன  னேமியனைவா வென்றனன்."
      },
      {
        "index": 52,
        "text": "அவனும்வந்து தந்தையை யடியிணைவ ணங்கினான்\nஅவனியுன தாகவா  ளென்னமன்னன் செப்பினன்\nதவனிதை யாளநான் றாங்குதற்குப் போவனே\nஉவமமிலா ராச்சிய முற்றதெதற் கென்றனன்."
      },
      {
        "index": 53,
        "text": "வத்தவன் னிறைவனாக  மன்னுகோ முகனுக்கு\nவெற்றிநன்ம ணிமுடியை  வீறுடனே சூட்டியே\nஒத்துலக மாள்கவென்  றுரைபல வுரைத்தபின்\nசித்திரநேர் மாதரைச்  செல்வனோக்கிக் கூறுவான்."
      },
      {
        "index": 54,
        "text": "தேவியீர்நீர் வேண்டியதென் திருமனை துறந்துபின்\nமேவுவனற் றவமென்ன  மின்னிடைய மாதரும்\nபோவதுபொ ருளெமக்கும் புரவலனே நின்னுடன்\nதாவில்சீர் விழுத்தவமுந்  தாங்குதுமென் றிட்டனர்."
      },
      {
        "index": 55,
        "text": "உருமண்ணு விடபகன் யூகிநல் வயந்தகன்\nபொருவினா லமைச்சரும்  பொற்பரசன் மாதரும்\nமருவுநன் மலர்ப்பொழில் வண்மைவலங் கொண்டுமிக்\nகருண் முனிவர் பாதத்தி லன்புடன் பணிந்தனர்."
      },
      {
        "index": 56,
        "text": "நாத்தழும்ப மன்னனு நயமுறு மினிமையின்\nதோத்திரங்கள் கொண்டுமீத்  தொடுத்தொலியின் வாழ்த்தியே\nஏத்தற முரைத்தி்ட வினிமைவைத்துக் கேட்டனன்\nஏத்தரிய நற்றவமு மெங்களுக் களிக்கென்றான்."
      },
      {
        "index": 57,
        "text": "காலமிது காட்சிதலை கண்டுணர்த்தக் கைக்கொண்டு\nஞாலநிகழ் ஞானமு நன்குமிகவே யுணர்த்திச்\nசீலமாதி யாயொழுக்கஞ்  சீருட னளித்தபின்\nகோலமான குஞ்சிமுதல்  வாங்கித்தவங் கொண்டனர்."
      },
      {
        "index": 58,
        "text": "அறுவகைய காயங்களை  யருண்மிக்குற் றோம்பியும்\nபொறிகளை மனத்தடக்கிப்  புண்ணியமா நோன்புகள்\nஅறிகுறி யநசன  மாற்றுதற் கரிதென\nமறுவறு தியானமு  மதியகந் தெளிந்தவே."
      },
      {
        "index": 59,
        "text": "புறத்தினும் மகத்தினும் போகத்தொடர்ப் பாடுவிட்\nடறத்திடை யருளினா லாருயிரை யோம்பியும்\nதிறத்துடன் சமிதியும்  சிந்தையி னடக்கமும்\nதிறத்திறத் துணர்ந்துபின் றியானமுற்றி னார்களே."
      },
      {
        "index": 60,
        "text": "ஒருவகை யெழின்மன  மிருவகைத் துறவுடன்\nமருவுகுத்தி மூன்றுமே  மாற்றிநான்கு சன்னையும்\nபொருவிலைம் புலம்மடக்கிப்  பொருந்தியவா வச்சமூ\nவிருவகைச் செவிலியு மெழுவரையும் வைத்தனர்."
      },
      {
        "index": 61,
        "text": "சுத்திமிக எட்டினோடுஞ்  சூழ்ந்தயோகு ஒன்பதாம்\nபத்துவகை யூற்றடைத்துப் பயின்றவங்கம் பத்தொன்றும்\nசித்தம்பனி ரெண்டுசீர்க் கிரியைபதின் மூன்றுடன்\nஒத்தபங்க மீரேழும்  ஒருங்குடன் பயின்றனர்."
      },
      {
        "index": 62,
        "text": "உதயண முனிவனு  மோங்குமா வரைதனில்\nஇதயமினி தாகவே  யெழில்பெறநல் யோகமாய்\nஇதமுறு தியானத்தி  னிருவினை யெரித்துடன்\nபதமினிது சித்தியெய்திப்\nபரமசுகத் தினிதிருந்தனன்"
      },
      {
        "index": 63,
        "text": "அமைச்சரா மநகரு மானவன்ன மாதரும்\nசமைத்த நோன்பு நோற்றுயர்ந்து சமாதிநன் மரணத்தின்\nஇமைத்தலில் லமரரா  நிறைந்தசோத மாதியாய்\nஅமைத்தவச் சுதம்மள வானபடி யின்புற்றார்."
      },
      {
        "index": 64,
        "text": "பொற்புடைநன் மாதரைப்  புணர்ந்துமேனி தீண்டலும்\nஅற்புதமாய்க் காண்டலு  மானவின்சொற் கேட்டலும்\nகற்புடைம னத்திலெண்ணிக்  காணற்கரி தாகவே\nவிற்பனநன் மாதவர் வேண்டுசுகந் துய்த்தனர்."
      },
      {
        "index": 65,
        "text": "உதயணகுமாராவியம் : காண்டங்களின் & செய்யுட்டொகை\nஅறுசீர்கழிநெடிலடிாசிரிய விருத்தம்\nஉஞ்சைநற் காண்டந் தன்னி லுயர்கவி நூற்றீ ரெட்டு\nமிஞ்சவே யிலாவா ணத்தின்  வீறுயர் முப்ப தாகும்\nஎஞ்சலின் மகத காண்ட  மெழிலுடை முப்பத் தஞ்சாம்\nஅஞ்சுட னைம்பத் தொன்றா  மரியவத் தவத்திலன்றே\nநறுமலர் மாலை மார்ப னரவாக காண்டந் தன்னில்\nஅறுபது மஞ்சு மாகு மன்புவைத் தோது வோர்க்குந்"
      }
    ]
  }
}
