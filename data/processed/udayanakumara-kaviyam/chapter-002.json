{
  "chapterNumber": 2,
  "title": "இலாவாண காண்டம் — Ilaavana Kandam (The Lavana Canto)",
  "sourceContent": {
    "paragraphs": [
      {
        "index": 1,
        "text": "உஞ்சைநகர் விட்டகன் றுதயணகு மாரனும்\nதஞ்சமாய்ச் சயந்தியிற் றளர்வின்றிப் புகுந்தபின்\nஎன்செய்தன னென்றிடி னியம்புதும் மறியவே\nகொஞ்சுபைங் கிளிமொழிதன் கூடலை விரும்பினான்."
      },
      {
        "index": 2,
        "text": "இலங்கிழைநன் மாதரை  யினிமைவேள்வித் தன்மையால்\nநலங்கொளப்பு ணர்ந்தனன்  நாகநற் புணர்ச்சிபோல்\nபுலங்களின்மி குத்தபோகம் பொற்புடன் னுகர்ந்தனன்\nஅலங்கலணி வேலினா  னன்புமிகக் கூரினான்."
      },
      {
        "index": 3,
        "text": "கைம்மிகுகா மங்கரை காண்கிலன் னழுந்தலில்\nஐம்மிகும் கணைமத னம்புமீக் குளிப்பவும்\nபைம்மிகும்பொ னல்குலாள் படாமுலை புணையென\nமைம்மிகுங் களி ற்றரசன் மாரன்கட னீந்துவான்."
      },
      {
        "index": 4,
        "text": "இழந்ததன் னிலத்தையும் மெளிமையுந் நினைத்திலன்\nகழிந்தறமு மெய்ம்மறந்து  கங்குலும் பகல் விடான்\nஅழிந்தியன்பிற் புல்லியே  யரிவையுடை நன்னலம்\nவிழுந்தவண் மயக்கத்தில் வேந்தனினிச் செல்கின்றான்."
      },
      {
        "index": 5,
        "text": "ஒழுகுங்காலை யூகியா முயிரினுஞ் சிறந்தவன்\nஎழில்பெருகுஞ் சூழ்ச்சிக்க ணினியதன் வரவதாற்\nபழுதின்றிச் சிறைவிடுத்துப் பாங்குபுகழ் வத்தவன்\nஎழின்மங்கை யிளம்பிடி யேற்றியேகக் கண்டவன்."
      },
      {
        "index": 6,
        "text": "மிஞ்சிநெஞ்சி லன்புடன் மீண்டுவர வெண்ணினன்\nஉஞ்சைநகர்க் கரசன்கேட்  டுள்ளகத் தழுங்கினன்\nவிஞ்சுபடை மேலெழாமை விரகுட னறிந்தந்த\nஉஞ்சையெல்லை விட்டுவந்து  யூகிபுட்ப கஞ்சென்றான்."
      },
      {
        "index": 7,
        "text": "இடபகற்குத் தன்னுரை  யினிதுவைத்து ரைத்துப்பொன்\nமுடியுடைய நம்மரசன்  முயற்சியது வென்னென\nபிடிமிசை வருகையிற் பெருநிலங் கழிந்தபின்\nஅடியிட விடம்பொறாமை யானைமண்ணிற் சாய்ந்ததே."
      },
      {
        "index": 8,
        "text": "சவரர்தாம் வளைந்ததும்  தாமவரை வென்றதும்\nஉவமையில் வயந்தகன்ற னூர்வந்துடன் போந்ததும்\nதவளவெண் கொடிமிடை சயந்தியிற் புகுந்ததும்\nகுவிமுலைநற் கோதையன்பு கூர்ந்துடன் புணர்ந்ததும்."
      },
      {
        "index": 9,
        "text": "இழந்தபூமி யெண்ணில னினியபோகத் தழுந்தலும்\nகுழைந்தவ னுரைப்பயூகி கூரெயிறி லங்கநக்கு\nவிழைந்தவேந்தன் றேவியை விரகினாற் பிரித்திடின்\nஇழந்தமிக் கரசியல்கை கூடுமென வெண்ணினான்."
      },
      {
        "index": 10,
        "text": "சாங்கிய மகளெனுந் தபசினியைக் கண்டுடன்\nஆங்கவ ளறியக்கூறி யானயூகி தன்னுயிர்\nநீங்கினது போலவு நின்றமைச்சர் மூவரும்\nபாங்கரசன் ரூபமும் படத்தினில் வரைந்தனன்."
      },
      {
        "index": 11,
        "text": "படத்துருவி லொன்றினைப் பரந்தமேற்கண் ணாகவைத்\nதிடக்கணீக்கி யிட்டுமிக்  கியல்புடன் கொடுத்துடன்\nமுடிக்கரசற் கறிவியென்ன முதுமகளும் போயினள்\nஇடிக்குரனற் சீயமா  மிறைவனையே கண்டனள்."
      },
      {
        "index": 12,
        "text": "வேந்தனுங்கண் டேவிரும்பி வினயஞ்செய் திருக்கெனப்\nபாந்தவக் கிழவியும்  பண்பினிய சொல்லிப்பின்\nசேந்தநின் சிறைவிடுத்த  செல்வயூகி நின்னுடன்\nபோந்துபின் வராததென்ன  புரவலநீ கூறென்றாள்."
      },
      {
        "index": 13,
        "text": "அவனுரை யறிந்தில னறிந்தநீ யுரைக்கெனத்\nதவிசிடை யிருந்தவ டான்படத்தைக் காட்டினள்\nபுவியரசன் கண்டுடன் புலம்பிமிக வாடிப்பின்\nதவமலி முனிவனைத் தான்வணங்கிக் கேட்டனன்."
      },
      {
        "index": 14,
        "text": "முடிமுத லரசினோடு முனிவறநின் றுணைவனை\nவடிவுடன் பெறுவையென்ன வன்மையிற் றேறிமீக்\nகடிகமழச் சாரலிற்  கண்டமாத வன்மகள்\nதுடியிடை விரிசிகையைத் தோன்றன்மாலை சூட்டினான்."
      },
      {
        "index": 15,
        "text": "கலந்தன னிருந்தபின் கானகத் தழைதர\nநலந்திகழ்நன் மாதர்செப்ப நரபதியும் போயினன்\nகலந்திகழும் யூகியுங் காவலன் றன் றேவியைச்\nசிலதினம் பிரிவிக்கச் சிந்தைகூரத் தோன்றினான்."
      },
      {
        "index": 16,
        "text": "மன்னவன் மனைதனின் மறைந்திருக்கும் மாந்தரைத்\nதுன்னுநன் கிருவரைத் தொக்குட னிருக்கவென்று\nமன்னன்மனை தன்மனைக்கு மாநிலச் சுருங்கைசெய்\nதன்னவன் மனைமுழுது மறைந்தவர் தீயிட்டனர்."
      },
      {
        "index": 17,
        "text": "நிலந்திகழ் சுருங்கையி னீதிமன்னன் றேவியை\nஇலங்குசாங்கி யம்மக ளெழில்பெறக் கொண்டுவந்\nதலங்கலணி வேலினா னமைச்சன் மனைசேர்த்தனள்\nதுலங்கிவந் தடிபரவிச் சொல்லினிது சொல்லினான்."
      },
      {
        "index": 18,
        "text": "என்னுடைநற் றாயேநீ யெனக்கொரு வரங்கொடு\nநின்னரச னின்னைவிட்டு நீங்குஞ்சில நாளன்றி\nநன்னில மடந்தைநமக் காகுவது மில்லையே\nஎன்னவுடன் பட்டன ளியல்புடன் கரந்தனன்."
      },
      {
        "index": 19,
        "text": "சவரர்வந்து தீயிட்டெனத் தஞ்செயலி னாக்கிமிக்\nகவகுறிகள் கண்டரச னன்பிற்றேவிக் கேதமென்\nறுவளகத் தழுங்கிவந் துற்றகரு மஞ்சொலக்\nகவற்சியுட் கதறியே கலங்கிமன்னன் வீழ்ந்தனன்."
      },
      {
        "index": 20,
        "text": "பூண்டமார்ப னன்னிலம் புரண்டுமிக் கெழுந்துபோய்\nமாண்டதேவி தன்னுடன் மரித்திடுவ னானென்றான்\nநீண்டதோ ளமைச்சரு நின்றரசற் பற்றியே\nவேண்டித்தா னுடனிருந்த வெந்தவுடல் காட்டென்றான்."
      },
      {
        "index": 21,
        "text": "கரிப்பிணத்தைக் காண்கிலர்  காவலர்க ளென்றபின்\nஎரிப்பொன்னணி காட்டென வெடுத்துமுன்பு வைத்தனர்\nநெருப்பிடை விழுந்தமை நினைப்ப மாயமன்றென\nவிருப்புடைநற் றேவிக்கு  வேந்தன்மிக் கரற்றுவான்."
      },
      {
        "index": 22,
        "text": "மண்விளக்க மாகிநீ வரத்தினெய்தி வந்தனை\nபெண்விளக்க மாகிநீ பெறற்கரியை யென்றுதன்\nகண்விளக்கு காரிகையைக் காதலித் திரங்கவான்\nபுண்விளக் கிலங்குவேற் பொற்புடைய மன்னவன்."
      },
      {
        "index": 23,
        "text": "மானெனும் மயிலெனும் மரைமிசைத் திருவெனும்\nதேனெனுங் கொடியெனுஞ்  சிறந்தகொங்கை நீயெனும்\nவானில மடந்தையே மாதவத்தின் வந்தனை\nநானிடர்ப் படுவது  நன்மையோநீ வீந்ததும்."
      },
      {
        "index": 24,
        "text": "நங்கைநறுங் கொங்கையே நல்லமைக் குழலியெம்\nகொங்குலவு கோதைபொன் குழையிலங்கு நன்முகம்\nசிங்கார முனதுரையும் செல்வி சீதளம்மதி\nபொங்காரம் முகமெனப் புலம்பினான் புரவலன்."
      },
      {
        "index": 25,
        "text": "வீணைநற் கிழத்திநீ வித்தக வுருவிநீ\nநாணின்பாவை தானுநீ நலந்திகழ் மணியுநீ\nகாணவென்றன் முன்பதாய்க் காரிகையே வந்துநீ\nதோணிமுகங் காட்டெனச் சொல்லியே புலம்புவான்."
      },
      {
        "index": 26,
        "text": "துன்பமிக வும்பெருகச் சொற்கரிய தேவிக்கா\nஅன்புமிக் கரற்றுவதை யகல்வது பொருளென\nநன்புறு மமைச்சர்சொல்ல நரபதியுங் கேட்டனன்\nஇன்புறும் மனைவிகாத லியல்புட னகன்றனன்."
      },
      {
        "index": 27,
        "text": "கலிவிருத்தம்\nஅண்ண றன்னிலை யறிந்த யூகியும்\nதி்ண்ணி தின்னியல் செய்கை யென்றுரு\nண்ணு வாவினை மன்ன னண்டையில்\nஎண்ணுங் காரிய மீண்டுச் செய்கென்றான்."
      },
      {
        "index": 28,
        "text": "உதயணனுக்குக் கூறுதல்\n/\nதன்னிலைக் கமைந்த தத்துவ ஞானத்தான்\nதுன்னருஞ் சூழ்ச்சித் தோழன் வயந்தகன்\nமன்னற் குறுதி மறித்தினிக் கூறும்\nபொன்னடி, வணங்கிப் புரவலன் கேட்ப."
      },
      {
        "index": 29,
        "text": "வெற்றிவேன் மகதவன் வேந்தன் றேசத்தில்\nஇற்றவர்க் காட்டு மியல்பின னூலுரை\nகற்றுவல் லவனற் காட்சி யறிவுடன்\nதத்துவ முனியுள னாமினிச் சார்வோம்."
      },
      {
        "index": 30,
        "text": "அறுசீர்க் கழிநெடிலடி யாசிரிய விருத்தம்\nவத்தவ குமரன் கேட்டு வயந்தகன் றன்னை நோக்கி\nஅத்திசை போவோ மென்றே யகமகிழ்ந் தினிய கூறி\nவெற்றிநாற் படையுஞ் சூழ வெண்குடை கவரி மேவ\nஒத்துடனிசைந்து சென்றான் உதயண குமரன் றானே."
      }
    ]
  }
}
