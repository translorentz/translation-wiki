{
  "chapterNumber": 5,
  "title": "நரவாகன காண்டம் — Naravakana Kandam (The Naravahana Canto)",
  "sourceContent": {
    "paragraphs": [
      {
        "index": 1,
        "text": "பெற்றிசெய் வேந்தன் றன்னைப் பெருமைவேற் றானை மன்னை\nவித்தைசெய் சனங்கண் மாந்தர் வியந்தடி வணங்க மின்னும்\nமுற்றிழை மாலைத் தத்தை  முனிவில்சீர் மயற்கை யானாள்."
      },
      {
        "index": 2,
        "text": "நிறைபுகழ் வனப்பு நங்கை நிலவிய வுதரந் தன்னுட்\nபிறையென வளரச் செல்வன்  பேதையும் விசும்பிற் செல்லும்\nகுறைபெறு வேட்கை கேட்ட  கொற்றவன் மனத்தி னெண்ணி\nஅறைபுக ழமைச்சர் தம்மை  யழைத்தனன் வினவி னானே."
      },
      {
        "index": 3,
        "text": "உருமண்ணுவா விதனைச் செப்பு முன்னொரு தினத்தின் வேட்டைப்\nபெருமலை வனத்தி னீரின்  வேட்கையாற் பிறந்த துன்பம்\nமருவுறு வருத்தங் கண்டோர் வானவன் வந்து தோன்றிப்\nபெருமநீ ருண்ணக் காட்டிப் பெரிடர் தீர்த்தானன்றோ."
      },
      {
        "index": 4,
        "text": "இன்னமோ ரிடர்வந் தாலு  மென்னைநீர் நினைக்க வென்று\nமன்னுமோர் மந்தி ரந்தான் வண்மையி னளித்துப் போந்தான்\nசொன்னமா மந்தி ரத்தைச் சூழ்ச்சியி னினைக்க வென்றான்\nபின்னவ னினைத்த போழ்தே  பீடுடை யமரன் வந்தான்."
      },
      {
        "index": 5,
        "text": "பலவுப சாரஞ் சொல்லப்  பார்மன்னற் கிதனைச் செப்பும்\nநலிவுசெய் சிறையிற் பட்ட  நாளிலுஞ் சவரர் சுற்றி\nவலியவந் தலைத்த போதும்  வாசவ தத்தை நின்னைச்\nசிலதினம் பிரிந்த போதுஞ்  செற்றோரைச் செகுத்த போதும்."
      },
      {
        "index": 6,
        "text": "மித்திர னென்றே யென்னை வேண்டிமுன் னினைத்தா யில்லை\nபொற்றிரு மார்ப விந்நாட் புதுமையி னினைத்த தென்னை\nஉத்தரஞ் சொல்க வென்ன வொளியுமி ழமரன் கேட்கச்\nசித்திரப் பாவை வானிற் செலவினை வேட்டா ளென்றான்."
      },
      {
        "index": 7,
        "text": "எங்களிற் கரும மாக்கு மியல்புள் தீர்த்துக் கொண்டோம்\nதிங்களின் முகத்திற் பாவை செலவுநின் னாலே யன்றி\nஎங்களி லாகாதென்றிப்  பொழுதுனை நினைந்தே னென்ன\nநன்கினி யமரன் கேட்டு  நரபதி கேளி தென்றான்."
      },
      {
        "index": 8,
        "text": "வெள்ளிய மலையிற் றேவன்  விரைக் குழலாள் வயிற்றின்\nஉள்ளவின் பத்தி னாலே வுலவுவான் சிந்தை யானாள்\nகள்ளவிழ் மாலை வேந்தன்  கதிர்மணித் தேரி னேறிப்\nபுள்ளெனப் பறக்க மந்த்ர  மீதெனக் கொடுத்துப் போந்தான்."
      },
      {
        "index": 9,
        "text": "வெற்றித்தே ரேறி வென்வேல் வேந்தனுந் தேவி தானும்\nமற்றுநற் றோழன் மாரும் வரிசையி னேறி வானம்\nஉற்றந்த வழிய தேகி  யுத்தர திக்கி னின்ற\nபெற்றிநல் லிமயங் கண்டு பேர்ந்துகீழ்த் திசையுஞ் சென்றான்."
      },
      {
        "index": 10,
        "text": "உதயநற் கிரி.யும் கண்டே யுற்றுடன் றெற்திற் சென்று\nபொதியமா மலையும் காணாப்  பொருவில்சீர்க் குடபா னின்ற\nமதிகதி ரவியு மத்த வான்கிரி கண்டு மீண்டும்\nஇதமுள தேசம் பார்த்தே  யினியதம் புரி.ய டைந்தார்."
      },
      {
        "index": 11,
        "text": "மாதுதன் வயாநோய் தீர்ந்து  வளநகர் புக்க பின்பு\nதீதின்றிக் கோள்க ளெல்லாஞ்  சிறந்துநல் வழியை நோக்கப்\nபோதினற் குமரன் றேன்றப்  புரவல னினிய னாகிச்\nசோதிப்பொன் னறைதி றந்து தூவினன் சனங்கட் கெல்லாம்."
      },
      {
        "index": 12,
        "text": "நரவாக னன்னே யென்று  நரபதி நாமஞ் செய்தான்\nவிரிவாகு மதிய மைச்சர்  மிக்கநாற் குமரர் பேர்தாம்\nபரிவார்கோ முகனும் பாங்காந்  தரிசக னாக தத்தன்\nகுரவம்பூ மேனி யான குலமறி பூதி யாமே."
      },
      {
        "index": 13,
        "text": "நால்வருந் துணைவ ராகி நறுநெய்பா லுடன ருந்தி\nபான்மரத் தொட்டி லிட்டுப் பரவியுந் தவழ்ந்து மூன்றாம்\nமால்பிறை போல்வ ளர்ந்து வரிசையி னிளமை நீங்கிப்\nபான்மொழி வாணி தன்னைப்  பாங்கினிற் சேர்த்தா ரன்றே."
      },
      {
        "index": 14,
        "text": "ஞானநற் குமரி தன்னை நலமுழு துண்டு மாரன்\nமானவிற் கணைக்கி லக்கா  மன்மத னென்னக் கண்டோர்\nவானவக் குமரர் போல  வாரண மேறித் தோழர்\nசேனைமுன் பின்னுஞ் செல்லச் சீர்நகர் வீதி சென்றான்."
      },
      {
        "index": 15,
        "text": "ஒளிர்குழற் கலிங்க சேனை  யுதர்த்தி னுற்ப வித்த\nவளிநறும் பூஞ்சு கந்த மதனமஞ் சிகைதன் மேனி\nகுளிரிளந் தென்றல் வீசக்  கோலமுற் றத்துப் பந்தைக்\nகளிகயற் கண்ணி யாடக்  காவல குமரன் கண்டான்."
      },
      {
        "index": 16,
        "text": "மட்டவிழ் கோதை தன்னை மன்னவ குமரன் கண்டு\nஇட்டநன் மார னம்பா  லிருவரு மயக்க முற்று\nமட்டவிழ் மலர்ச்சோ லைக்குள் மன்னவ குமரன் மின்னின்\nஇட்டிடை மாதைத் தந்தே யின்புறப் புணர்ந்தா னன்றே."
      },
      {
        "index": 17,
        "text": "இருவரும் போகந் துய்த்தே  யிளைத்துயில் கொள்ளும் போழ்து\nமருவிய விச்சை மன்னன் மானச வேக னென்பான்\nதிருநிற மாதைக் கண்டு திறத்தினிற் கொண்டு சென்று\nபெருவரை வெள்ளி மீதிற்  பீடுறு புரம்புக் கானே."
      },
      {
        "index": 18,
        "text": "தன்னுடை நோயு ரைக்கத் தையலு மோனங் கொண்டே\nஇன்னுயிர்க் கணவன் றன்னை இனிமையி னினைத்தி ருப்ப\nமின்னிடைத் தங்கை யான  வேகநல் வதியை யேவி\nமன்னிய நிறை யழிக்க  வாஞ்சையின் விடுத்தா னன்றே."
      },
      {
        "index": 19,
        "text": "அன்புற வவளுஞ் சொல்ல  வசலித மனத்த ளாகி\nஇன்புறுந் தன்னோர் நாத  னிந்திரன் போலு மென்னப்\nபண்புணர் மொழியைக் கேட்டுப் பரவச மனத்த ளாகி\nநண்பொடு விசும்பின் வந்து  நரவாக னனைக்கண் டாளே."
      },
      {
        "index": 20,
        "text": "கண்டபின் காமங் கூர்ந்து கார்விசும் பதனி னிற்பப்\nபுண்டவழ் வேலிற் காளை பூங்குழ லாட்கி ரங்கி\nவண்டலர் சோலை மாடம்  வனமெங்குந் தேடு கின்றான்\nதொண்டைவா யுடைய வேக வதியுஞ்சூ தினிலே வந்தாள்."
      },
      {
        "index": 21,
        "text": "br>\nகலிவிருத்தம்\nமதன மஞ்சிகை மான்விழி ரூபம்போல்\nவதன நன்மதி வஞ்சியங் கொம்பனாள்\nஇதநல் வேடத்தை யின்பிற் றரித்துடன்\nபுதரின் மண்டபம் புக்கங் கிருந்தனள்."
      },
      {
        "index": 22,
        "text": "தாது திர்ந்து தரணியிற் பம்பிட\nமாத விப்பொதும் பின்மயிற் றோகைபோல்\nபேதை யைக்கண்டு பீடுடைக் காளையும்\nதீதறுந் திறந் தேர்ந்து புணர்ந்தனன்."
      },
      {
        "index": 23,
        "text": "ஆங்கொர் நாளி லரிவை துயிலிடைத்\nதேங்கொள் கண்ணியைச் செல்வனுங் கண்டுடன்\nபூங்கு ழா அல் நீ புதியைமற் றியாரெனப்\nபாங்கில் வந்து பலவுரை செய்தனள்."
      },
      {
        "index": 24,
        "text": "கேட்ட வள்ளலுங் கேடினன் மாதரை\nவேட்ட வேடம் விரும்பிநீ காட்டெனக்\nகாட்டவே கண்டு காளை கலந்தனன்\nஊட்ட வேகணை யுன்னத மாரனே."
      },
      {
        "index": 25,
        "text": "மன்னு விஞ்சையின் மானச வேகனும்\nதுன்னு தங்கையாந் தோகையைக் காண்கிலன்\nஉன்னி வந்தவள் போன தறிந்துரை\nபன்னி வந்திரு வோரையும் பற்றினன்."
      },
      {
        "index": 26,
        "text": "வான கஞ்சென்று வள்ளலை விட்டபின்\nஈனகஞ் செல வேலக் குழலியும்\nதான கம்விஞ்சை தானுடன் விட்டனள்\nகான கத்திடைக் காளையும் வீழ்ந்தான்."
      },
      {
        "index": 27,
        "text": "வெதிரி லையென வீழ்ந்தவன் றன்னிடைக்\nகதிர்வேல் வத்தவன் காதனற் றந்தையாம்\nஎதிர்வ ரும்பிறப் பெறிகின்ற மாமுனி\nகதிரி லங்குவேற் காளையைக் கண்டனன்."
      },
      {
        "index": 28,
        "text": "போதி தன்வலிப் போத வுணர்ந்துதன்\nகாத லிற்சென்று காளைதன் னாமமும்\nஏத் மில்தந்தை யெய்திய நாமமும்\nபோதச் செப்பலும் போந்து பணிந்தனன்."
      },
      {
        "index": 29,
        "text": "தந்தை யென்முதல் தாமறிந் திங்குரை\nஅந்த மில்குணத் தையநீ ராரென\nமுந்து நன்முறை யாமுனி தாஞ்சொலச்\nசிந்தை கூர்ந்து சிறந்தொன்று கேட்டனன்."
      },
      {
        "index": 30,
        "text": "விஞ்சை யம்பதி வெற்றிகொண் டாளுமென்\nறஞ்ச மென்றநற் றக்கோ ருரையுண்டு\nஎஞ்ச லின்னிலை மையது வென்றென\nவிஞ்சு மாதவன் மெய்ம்மையிற் கூறுவான்."
      },
      {
        "index": 31,
        "text": "வெள்ளி யம்மலை மேனின்ற ராச்சியம்\nஉள்ள தெல்லா மொருங்கே யடிப்படுத்\nதெள்லில் செல்வமு மீண்டுனக் காமென்றான்\nகள்ளவிழ் கண்ணிக் காளையுங் கேட்டபின்."
      },
      {
        "index": 32,
        "text": "மாத வன்விட வள்ள னகர்புக்குத்\nதாதை தாய்முதற் றான்கண் டிருந்தபின்\nதீது தீர்ந்ததுஞ் செல்வி பிரிந்ததும்\nஆத ரித்தவர்க் கன்னோன் விளம்பினன்."
      },
      {
        "index": 33,
        "text": "மேனி கழ்வென மெய்த்தவர் கூறின\nதான வின்றுதன் றாய்துயர் தீர்த்தனன்\nவானு ழைச்செல்லு மன்னிய தேர்மிசை\nஈன மில்கும ரன்னினி தேறினான்."
      },
      {
        "index": 34,
        "text": "அன்பால் வான்வழி யாய்மணித் தேர்செலத்\nதென்பாற் சேடியிற் சீதர லோகத்தில்\nஇன்பாற் பொய்கை யெழிற்கரை வைகென\nமின்பூண் மார்பனும் வேண்டித் திளைத்தனன்."
      },
      {
        "index": 35,
        "text": "நெடுங்க ரைமிசை நீர்மையி னின்றனன்\nநடுங்க லின்றிவாய் நானநீர் பூசியே\nகடிக மழ்கண்ணிக் காளை யிருந்தனன்\nஅடிகண் டோர்மக னன்பிற் றொழுதனன்."
      },
      {
        "index": 36,
        "text": "அண்ணல் கண்டுநீ யாருரை யென்றலும்\nதண்ணென் வாய்மொழித் தானவன் சொல்லுவான்\nஅண்ணல் கேட்க வரிய வரைமிசைக்\nகண்ணோ ளிர்கொடிக் கந்தரு வப்புரம்."
      },
      {
        "index": 37,
        "text": "காவ லன்னீல வேகற்குக் காரிகை\nநாவி ளங்குஞ்சீர் நாகதத் தையெனும்\nபூவி ளங்கொடி புத்திரி நாகமும்\nமேவி ளங்கு மநங்கவி லாசனை."
      },
      {
        "index": 38,
        "text": "சுரும்பார் மாலை யமளித் துயிலிடைக்\nகரும்பார் நன்மொழி காதற் கனவிடை\nவிரும்பு சிங்கமீன் வீரியச் சாபந்தான்\nபரம்பு மண்ணின்று பாங்கி னெழுந்ததே."
      },
      {
        "index": 39,
        "text": "வரைமி சைவந்து மன்னிய தன்முலை\nஅரிய முத்தணி யாரத்தைக் கவ்வியே\nவிரைசெய் மாலையை வீறுடன் சூட்டவும்\nஅரிவை கண்டுத னனையர்க்கு ரைத்தனள்."
      },
      {
        "index": 40,
        "text": "வெல்ல ரும்வேலின் வேந்தனுங் கேட்டுடன்\nசொல்ல ருந்தவச் சுமித்திர நன்முனி\nபுல்ல ரும்பதம் பொற்பி னிறைஞ்சினன்\nநல்ல ருந்தவ னற்கனாக் கேட்டனன்."
      },
      {
        "index": 41,
        "text": "அறிந்த ருள்செய் தனனம் முனிவனும்\nசெறிந்த பூமிவாழ் திருமரு கன்வரும்\nஅறைந்த நின்மகட் காகு மணவரன்\nநிறைந்த நேமியிந் நிலமு மாளுவன்."
      },
      {
        "index": 42,
        "text": "அம்மு னிவன்சொ லரசன் கேட்டுடன்\nதம்மி லெண்ணினன் சார்ந்து காண்கெனச்\nசெம்மை யெண்ணியே செப்பி விட்டனன்\nஉம்மைக் கண்டனன் செல்க வென்றனன்."
      },
      {
        "index": 43,
        "text": "போவ தேபொருள் புண்ணி யற்கொண்டு\nதேவ னேயெனச் செல்வ னுஞ்செலும்\nகாவலன் னெதிர் கண்டு கண்மகிழ்\nஏவ லாளரோ டினிதி னெய்தினான்."
      },
      {
        "index": 44,
        "text": "கன்னல் விற்கணை யில்லாக் காமனை\nஇன்னி லக்கண மேற்ற காளையை\nமன்ன னின்னுரை மகிழ்ந்து கூறினான்\nபின்ன மைச்சரைப் பேணிக் கேட்டனன்."
      },
      {
        "index": 45,
        "text": "தனித்தி வர்மணந் தரத்தி யற்றினால்\nசினத்தொ டுமன்னர் சேர்வ ராலென\nமனத்த மைச்சரு மகிழ்ந்து மன்னரை\nஇனத்தொர் மாவர மியம்பி விட்டனர்."
      },
      {
        "index": 46,
        "text": "மன்ன ரீண்டியே வந்தி ருக்கையில்\nஅன்ன மென்னடை யமிர்த மன்னவள்\nமின்னின் மாலையை விரகி னேந்திமுன்\nசொன்ன காளைமேற் சூட்டி நின்றனள்."
      },
      {
        "index": 47,
        "text": "அரசன் மிக்குநன் கமைத்த வேள்வியின்\nதிரும ணஞ்செய்து செல்வ னின்புற\nஇருவ ரும்புணர்ந் தின்ப மார்ந்தனர்\nவெருவு மானச வேகன் றன்மனம்."
      },
      {
        "index": 48,
        "text": "வேக யானைமே லேறி வீரனும்\nநாக நீள்புர நடுவிற் றோன்றலும்\nகாம னேயெனக் கன்னி மங்கையர்\nதாம ரைக்கணாற் றான்ப ருகுநாள்."
      },
      {
        "index": 49,
        "text": "நேமி யாளவே நினைத்த தோன்றலும்\nவாம நாகர்தம் மலையிற் சென்றனன்\nதாம மார்பனைத் தரத்திற் கண்டவர்\nநேமி தான்முத னிதிக ளொன்பதும்."
      },
      {
        "index": 50,
        "text": "நாம விந்திர னன்க ருள்செயக்\nகாம னுக்கீந்து கண்டு சேவித்துத்\nதாம வந்தரர் தாம்ப ணிந்திடத்\nதோமி னாலிரண் டொன்ற வாயிரம்."
      },
      {
        "index": 51,
        "text": "சக்க ரம்வலம் சார்ந்தி றைஞ்சின\nமிக்க புண்ணியன் மீட்டு வந்துடன்\nதக்க விஞ்சையர் தம்ப தியெல்லாம்\nஅக்க ணத்தினி லடிப்ப டுத்தினன்."
      },
      {
        "index": 52,
        "text": "விஞ்சை யர்திறை வெற்றி கொண்டவன்\nதஞ்ச மென்றவர் தரத்தின் வீசியே\nஎஞ்ச லில்புர மிந்தி ரன்னென\nமிஞ்ச மாளிகை வீரன் சென்றனன்."
      },
      {
        "index": 53,
        "text": "மதன மஞ்சிகை மனங்கு ளிர்ந்திட\nவிதன மின்றிநல் வேக வதியுடன்\nஅதிக போக வநங்க விலாசனை\nஅதிக வெண்ணா யிரமான தேவியர்."
      },
      {
        "index": 54,
        "text": "இனிய வேள்வியா லின்ப மார்ந்துபின்\nஇனிய புண்ணிய மீண்டி மேல்வரத்\nதனிய ரசினைத் தானி யற்றியே\nநனிய தொன்றினன் னாம வேலினான்."
      },
      {
        "index": 55,
        "text": "விஞ்சை யர்தொழ வீறுந் தேவியர்\nபஞ்சின் மெல்லடிப் பாவை மாருடன்\nமஞ்சு சூழ்மலை விட்டு வானவர்\nதஞ்ச மானதன் தந்தை பாற்சென்றான்."
      },
      {
        "index": 56,
        "text": "புரம திக்கப்பூ மாலை தோரணம்\nவரம்பி னாற்றியே வான்கொ டிம்மிடை\nஅரும்பு மாலைவே லரசன் சென்றெதிர்\nவிரும்பிக் கொள்ளவே வியந்து கண்டனன்."
      },
      {
        "index": 57,
        "text": "இந்து வாணுத லெழின்ம டந்தையர்\nவந்து மாமனை வணங்கி மாமியை\nஅந்த மில்வனத் தடியி றைஞ்சினார்."
      },
      {
        "index": 58,
        "text": "மகிழ்ந்து புல்லியே மனைபு குந்தபின்\nநெகிழ்ந்த காதலா னேமிச் செல்வனும்\nமிகுந்த சீருடன் வீற்றி ருந்தனன்\nமகிழ்ந்து மைந்தரை வரவ ழைத்தனன்."
      },
      {
        "index": 59,
        "text": "பதுமை தான்மிகப் பயந்த நம்பியாம்\nகொதிநு னைவேலின் கோமு கன்றனை\nஇதம ளித்திடு மிளவ ரைசென\nஅதுல நேமிய னரசு நாட்டினான்."
      },
      {
        "index": 60,
        "text": "தந்தை மேன்மிகுந் தளர்வில் காதலாற்\nறந்த தான்பிரி தலைக்க ருத்தெணி\nவெந்து யர்கொடு விடுப்பச் செல்வனும்\nஇந்தி ரன்றனூ ரியல்பி னேகினன்."
      },
      {
        "index": 61,
        "text": "அறுசீர்க் கழிநெடிலடி யாசிரிய விருத்தம்\nசெலவநற் குமரன் சென்று தெய்வவிந் திரனைக் கண்டு\nசெல்வநல் வாமன் பூசைச்  சீர்கண்டு வணக்கஞ் செய்து\nசெல்வவிந் திரன னுப்பத் திருமணித் தேரி னேறிச்\nசெல்வமார் புரம்பு குந்து  சிறப்பினோ டிருந்தா னன்றே."
      }
    ]
  }
}
