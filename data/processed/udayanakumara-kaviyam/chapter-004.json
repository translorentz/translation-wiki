{
  "chapterNumber": 4,
  "title": "வத்தவ காண்டம் — Vattava Kandam (The Vatsa Canto)",
  "sourceContent": {
    "paragraphs": [
      {
        "index": 1,
        "text": "மின்சொரி கதிர்வேற் றானை வீறடி பணிய வெம்மைப்\nபொன்சொரி கவரி வீசப் பொங்கரி யாச னத்தில்\nதண்சொரி கிரண முத்தத் தவளநற் குடையி னீழல்\nமின்சொரி தரள வேந்தன் வீற்றி ருந்த போழ்தின்."
      },
      {
        "index": 2,
        "text": "மாற்றலர் தூதர் வந்து வருதிறை யளந்து நிற்ப\nஆற்றலர் வரவ வர்க்கே யானபொன் றுகில ளித்தே\nஏற்றநற் சனங்கட் கெல்லா  மினிப்பொரு ளுவந்து வீசிக்\nகோற்றொழி னடத்தி மன்னன்  குறைவின்றிச் செல்லு கின்றான்."
      },
      {
        "index": 3,
        "text": "மதுரவண் டறாத மாலை  மகதவன் றங்கை யாய\nபதுமைதன் பணைமு லைமேற் பார்த்திபன் புணர்ந்து செல்ல\nதுதிக்கைமா வீழ்ந்த கானந் தோன்றலு மாடம் பண்ணிப்\nபதியினு மமைத்துப் பாங்கிற் படிமமு மமைத்தா னன்றே."
      },
      {
        "index": 4,
        "text": "அருமறை யோதி நாம  மருஞ்சன னந்த ணன்றான்\nதிருவுறை யுஞ்சை நின்று  திகழ்கொடிக் கௌசாம் பிக்கு\nவருநெறி வேயின் மீது வத்தவன் வீணை கண்டு\nபொருந்தவே கொண்டு வந்து புரவலற் கீந்தா னன்றே."
      },
      {
        "index": 5,
        "text": "மதுமலர்க் குழலி விண்மின் மாலைவேல் விழிமென் றோளி\nபதுமைவந் தரசற் கண்டு  பன்னுரை யினிது கூறும்\nமதியின்வா சவதத் தைதன் வண்கையி னதனைப் போல\nவிதியினான் வீணை கற்க  வேந்தநீ யருள்க வென்றாள்."
      },
      {
        "index": 6,
        "text": "கனவு காண்டலும்\nபொள்ளென வெகுண்டு நோக்கிப் பொருமனத் துருகி மன்னன்\nஒள்ளிதழ்த் தத்தை தன்னை  யுள்ளியே துயிலல் செய்ய\nவெள்ளையே றிருந்த வெண்டா  மரையினைக் கொண்டு வந்து\nகள்ளவிழ் மாலைத் தெய்வங்  கனவிடைக் கொடுப்பக் கண்டான்,"
      },
      {
        "index": 7,
        "text": "கங்குலை நீங்கி மிக்கோர்  கடவுளை வினவச் சொல்வார்\nஅங்கயற் கண்ணி் தானு  மாரழல் வீந்தா ளல்லள்\nகொங்கைநற் பாவை தன்னைக்  கொணரநீ பெறுவை யின்பம்\nஇங்குல கெங்கு மாளு  மெகழிற்சுதற் பெறுவ ளென்றார்."
      },
      {
        "index": 8,
        "text": "வெள்ளிய மலையின் மீதே  விஞ்சைய ருலக மெல்லாம்\nதெள்ளிய வாழி கொண்டு  திக்கடிப் படுத்து மென்ன\nஒள்ளிய தவத்தின் மிக்கோ ருறுதவ ருரைத்த சொல்லை\nவள்ளலு மகிழ்ந்து கேட்டு மாமுடி துளக்கி னானே."
      },
      {
        "index": 9,
        "text": "என்றவ ருரைப்பக் கேட்டே  யிறைஞ்சிநன் கடிப ணிந்து\nசென்றுதன் கோயில் புக்குச் சேயிழை பதுமை தன்னே\nடொன்றினன் மகிழ்ந்து சென்னா ளுருமண்ணு வாவு முன்பு\nவென்றிவேன் மகதன் மாந்த  ரால்விடு பட்டி ருந்தான்."
      },
      {
        "index": 10,
        "text": "மீண்டவன் வந்தூர் புக்கு வேந்தனை வணங்கி நிற்பக்\nகாண்டறி வாள னென்றே  காவலன் புல்லிக் கொண்டு\nமாண்டவன் வந்த தொப்ப  வரிசையின் முகமன் கூறி\nவேண்டவாந் தனிமை தீர்ந்தே  விரகுட னின்புற் றானே."
      },
      {
        "index": 11,
        "text": "வாரணி கொங்கை வேற்கண் வாசவ தத்தை தானும்\nஊரணி புகழி னான  யூகியு மற்றுள் ளாரும்\nதாரணி கொடியி லங்குஞ்  சயந்தியி னின்றும் போந்து\nபாரணி கோசம் பிப்பாற் பன்மலர்க் காவுள் வந்தார்."
      },
      {
        "index": 12,
        "text": "நயந்தநற் கேண்மை யாளர்  நன்கமைந் தமைச்சர் தம்முள்\nவயந்தக னுரைப்பக் கேட்டு  வந்தவன் காவு சேரப்\nபயந்தவ ரடியில் வீழப்  பண்புடன் றழுவிக் கொண்டு\nவியந்தர சியம்பு நீங்கள்  வேறுடன் மறைந்த தென்னை."
      },
      {
        "index": 13,
        "text": "இருநில முழுதும் வானு  மினிமையிற் கூடி னாலும்\nதிருநில மன்ன ரன்றிச் செய்பொரு ளில்லை யென்று\nமருவுநூ னெறியி னின்றி  வன்மையாற் சூழ்ச்சி செய்தேன்\nஅருளுடன் பொறுக்க வென்றா னரசனு மகிழ்வுற் றானே."
      },
      {
        "index": 14,
        "text": "ஆர்வமிக்க கூர்ந்து நல்ல வற்புதக் கிளவி செப்பிச்\nசீர்மைநற் றேவி யோடுஞ் செல்வனு மனைபு குந்தே\nஏர்பெறும் வாச வெண்ணெ யெழிலுடன் பூசி வாச\nநீர்மிக வாடி மன்ன  னேரிழை மாதர்க் கூட."
      },
      {
        "index": 15,
        "text": "யூகியு நீரி னாடி யுற்றுட னடிசி லுண்டான்\nநாகநேர் கால மன்ன  னன்குட னிருந்த போழ்தின்\nபாகநேர் பிறையா நெற்றிப்  பதுமையு மிதனைச் சொல்வாள்\nஏகுக செவ்வித் தந்தை  யெழின்மனைக் கெழுக வென்றாள்"
      },
      {
        "index": 16,
        "text": "என்றவள் சொல்ல நன்றென்  றெழின்முடி மன்னன் போந்து\nசென்றவண் மனைபு குந்து  செல்வனு மிருந்த போழ்தின்\nவென்றிவேற் கண்ணி னாளும்  வெகுண்டுரை செப்பு கின்றாள்\nகன்றிய காமம் வேண்டா காவல போக வென்றாள்."
      },
      {
        "index": 17,
        "text": "பாடக மிரங்கும் பாதப் பதுமையி னோடு மன்னன்\nகூடிய கூட்டந் தன்போற் குணந்தனை நாடி யென்ன\nஊடிய தேவி தன்னை யுணர்வினு மொளியினாலும்\nநாடினின் றனக்கன் னாடா னந்திணை யல்ல ளென்றான்"
      },
      {
        "index": 18,
        "text": "நங்கைதன் மனங்க லங்கா நலம்புகழ்ந் தூட னீக்கி\nவெங்களி யானை மற்றப் பிடியொடு மகிழ் வதேபோற்\nபொங்கிள முலையில் வாசப் பூசுசாந் தழியப் புல்லிச்\nசிங்கவே றனைய காளை செல்வியைச் சேர்ந்தா னன்றே."
      },
      {
        "index": 19,
        "text": "உருவிலி மதன்க ணைக  ளுற்றுடன் சொரியப் பாய\nஇருவரும் பவளச் செவ்வா  யின்னமிர் துண்டு வேல்போல்\nதிருநெடுங் கண்சி வப்ப வடிச்சிலம் போசை செய்ய\nமருவிய வண்டு நீங்க மலர்க்குழல் சரிய வன்றே."
      },
      {
        "index": 20,
        "text": "கோதையும் சுண்ணத் தாதுங் குலைந்துடன் வீழ மிக்க\nகாதலிற் கழுமி யின்பக்  கரையழிந் தினிதி னோடப்\nபோதவும் விடாது புல்லிப்  புரவல னினிய னாகி\nஏதமொன் றின்ரிச் செங்கோ  லினிதுடன் செலுத்து நாளில்."
      },
      {
        "index": 21,
        "text": "ஆனதன் னாம மிட்ட  வாழிமோ திரத்தை யீந்தே\nஊனுமிழ் கதிர்வேன் மன்ன  னுருமண்ணு வாவு தன்னைச்\nசேனைநற் பதிநீ யென்று திருநிகர் பதுமை தோழி\nஈனமி லிராச னையை யெழில்வேள்வி யாற்கொ டுத்தான்."
      },
      {
        "index": 22,
        "text": "சயந்தியம் பதியுஞ் சால விலாவாண நகரு மீந்தே\nஇயந்தநல் லிடப கற்கு மினியபுட் பகத்தைச் சூழ்ந்த\nசெயந்தரு வளநன் னாடு சிறந்தவைம் பதும ளித்து\nவயந்தகன் றனக்கு வாய்ந்த பதினெட்டூர் கொடுத்தா னன்றே."
      },
      {
        "index": 23,
        "text": "ஆதிநன் மாமன் வைத்த வருந்திறை யளக்கு நல்ல\nசேதிநன் னாட்டை யூகிக் காகநற் றிறத்தி னீந்து\nசோதிநல் லரசன் மிக்க சூழ்ச்சியின் மற்றோர்க் கெல்லாம்\nவீதிநன் னகர்கள் விட்டு  வீறுடன் வீற்றி ருந்தான்."
      },
      {
        "index": 24,
        "text": "பேசரும் பெருமை சால்ப்ரச்  சோதனன் றூதர் வந்து\nவாசகந் தன்னைக் காட்ட  வந்தவன் மனம கிழ்ந்து\nவாசவ தத்தை யோடு மன்னிய வமைச்சர் கூட\nவாசகஞ் சொல்க வென்று வரிசையிற் கேட்கின் றானே."
      },
      {
        "index": 25,
        "text": "பிரச்சோத னன்றா னென்னும்  பெருமக னோலை தன்னை\nஉரவுச்சேர் கழற்கான் மிக்க  உதயண குமரன் காண்க\nவாவுச்சீர்க் குருகு லத்தின் வண்மையான் கோடல் வேண்டி\nவரைவனச் சார றன்னில் வன்பொறி யானை விட்டேன்."
      },
      {
        "index": 26,
        "text": "சிலந்திநூ றன்னா லார்த்த சிங்கம்போ லார்த்துக் கொண்டு\nநலந்திகழ் தேரி னேற்றி  நன்குவுஞ் சையினி தன்னிற்\nபெலந்திரி சிறையில் வைத்த  பிழையது பொறுக்க வென்றும்."
      },
      {
        "index": 27,
        "text": "கோமானே யெனவே யென்னைக்  கோடனீ வேண்டு மென்றும்\nமாமனான் மருக னீயென் மாமுறை யாயிற் றென்றும்\nஆமாகும் யூகி தன்னை  யனுப்ப யான் காண்டல் வேண்டும்\nபூமாலை மார்ப வென்றும்  பொறித்தவா சகத்தைக் கேட்டான்."
      },
      {
        "index": 28,
        "text": "மன்னவ னனுப்ப யூகி மாநக ருஞ்சை புக்கு\nமன்னர்மா வேந்தன் றன்னை வணங்கினன் கண்டிருப்ப\nமன்னனு முடியசைத்த மைச்சனை நெடிது நோக்கி\nமன்னிய வுவகை தன்னான்  மகிழ்வுரை விளம்பி னானே."
      },
      {
        "index": 29,
        "text": "சீர்ப்பொழி லுஞ்சையுஞ் சீர்க்கௌ சாம்பியும்\nபார்தனில் வேற்றுமை பண்ணுதல் வேண்டோம்\nஆர்மிகு முரச மறைகென நகரில்\nதார்மிகு வேந்தன் றரத்தினிற் செப்பினன்."
      },
      {
        "index": 30,
        "text": "தருமநன் னூல்வகை சாலங் காயனோ\nடருமதி யூகியு மன்பி னுரைத்தான்\nபெருவிறல் வேந்தனும் பெறுத லரிதெனத்\nதிருநிறை யூகியைச் செல்வன் மகிழ்ந்தான்."
      },
      {
        "index": 31,
        "text": "கவ்விய தகலமுங் காட்சிக் கினிமையும்\nசொல்லருஞ் சூட்சியுஞ் சொற்பொருட் டிண்மையும்\nவல்லமை யிவனலான் மாந்த ரில்லையின்\nறெல்லையில் குணத்தின னென்றுரை செய்தனன்."
      },
      {
        "index": 32,
        "text": "இன்னவற் பெற்றவர்க் கேற்ற வரசியல்\nஇன்னவ ரின்றி யிலையர சென்றே\nஇன்னன நீடிய வியல்பிற் பிறவுரை\nமன்னவ னாடி மகிழ்வித் திருந்தபின்."
      },
      {
        "index": 33,
        "text": "சாலங் காயன் சகோதர மானநன்\nனீலங் காய்ந்த நெடுவேல் விழிநுதற்\nபாலங் கோர்பிறை யாம்படா வெம்முலைக்\nகோலங் காரன்ன கூரெயி றாப்பியும்."
      },
      {
        "index": 34,
        "text": "பரதகன் றங்கை பான்மொழி வேற்கணி\nதிருநி லம்புகழ் திலதமா சேனையும்\nபெருநில மறிய மணமிகப் பெற்றுடன்\nஅரிய யூகிக் கரசன் கொடுத்தனன்."
      },
      {
        "index": 35,
        "text": "சென்மதி நீயெனச் செல்ல விடுத்தனன்\nநன்முது நகர்முன் னாடிப் போவெனப்\nபன்மதி சனங்கள் பரவி வழிபட\nவென்மதி யூகிபோய் வேந்தனைக் கண்டனன்."
      },
      {
        "index": 36,
        "text": "தேவிமார் உதயணனைப் பந்தடிகாண அழைத்தல்\nவத்தவ குமரன் பாதம் வந்தனை செய்த மைச்சன்\nஇத்தல முழுது மாளு  மினியநன் மாமன் சொன்ன\nஒத்தநன் மொழியைக் கேட்டே யுவந்துட னிருந்த போழ்தில்\nசித்திரப் பாவை மார்கள் செல்வனை வணங்கிச் சொல்வார்."
      },
      {
        "index": 37,
        "text": "பந்தடி காண்க வென்னப்  பார்த்திப னினிய னாகிக்\nகந்துகப் பூசல் காணக்  கலிற்றின்மீ தேறி வந்து\nகொந்தலர் மாலை மாதர் குழுவுடன் சூழ நிற்ப\nவந்தனள் பதுமை தோழி வனப்பிரா சனையென் பாளாம்."
      },
      {
        "index": 38,
        "text": "ஓரேழு பந்து கொண்டே யொன்றென்றி னெற்றிச் செல்லப்\nபாரெழு துகளு மாடப்  பலகல னொலிப்ப வாடிச்\nசீரெழு மாயிரங்கை  சிறந்தவ ளடித்து விட்டாள்\nகாரெழு குழலி நல்ல  காஞ்சன மாலை வந்தாள்."
      },
      {
        "index": 39,
        "text": "வேய்மிகு தடக்கை தன்னால் வியந்துபந் துடனே யேந்திக்\nகாய்பொனின் கலன்க ளார்ப்பக்  கார்மயி லாட்டம் போல\nஆயிரத் தைஞ்ஞா றேற்றி யடித்தன ளகல வப்பால்\nஆய்புகழ்ப் பதுமை தாதி யயிராப திபந்து கொண்டாள்."
      },
      {
        "index": 40,
        "text": "சீரேறு மிமில்போற் கொண்டைச் சில்வண்டுந் தேனும் பாடப்\nபாரோர்க ளினிது நோக்கும் பல்கலஞ் சிலம்போ டார்ப்ப\nஈராயி ரங்கை யேற்றி யிருகரத் தடித்து விட்டாள்\nதோராத வழகி தத்தை  தோழி விசுவ லேகை வந்தாள்."
      },
      {
        "index": 41,
        "text": "கருங்குழ னெடுவேற் கண்ணாள் காரிகை பந்தெ டுத்துப்\nபெருங்கல னினிதி னார்ப்பப்  பெய்வளை கலக லென்ன\nஒருங்குமுன் கையின் மீதி லோரைஞ்ஞூ றடித்து விட்டாள்\nகருங்கணி பதுமை தோழி  காரிகை யொருத்தி வந்தாள்"
      },
      {
        "index": 42,
        "text": "ஆரியை யென்னு நாம வரிவைகைக் கொண்டு பந்தைச்\nசேரமின் சிலம்பு மார்ப்பச்  சிறுநுதன் முத்த ரும்பச்\nசீரின்மூ வாயி ரங்கை சிறந்தவ ளடித்த பின்பு\nபேரிசைத் தத்தை யாயம் பெருங்குழாத் தினிதி னோக்காள்."
      },
      {
        "index": 43,
        "text": "அருவரு மேற்பா ரின்றி யோர்ந்தவ ணெஞ்சங் கூர்ந்து\nதிருநுதன் மாது நொந்து சிறப்பின்றி யிருந்த போழ்தின்\nமருவுகோ சலத்து மன்னன்  மகளுரு வரிவை நாமம்\nசுரிகுழன் மான னீகை  சொலற்கருங் கற்பி னாளே."
      },
      {
        "index": 44,
        "text": "இளம்பிறை நுதல்வேற் கண்ணி யினியவிற் புருவ வேய்த்தோள்\nஇளங்கிளி மொழிநற் கொங்கை  யீடில்பொற் கலச மல்குல்\nஇளமணிப் படம்பொன் வாழை யிருகுறங் காலம் பண்டி\nஇளம்புற வடிக ளாமை  யிடைமின் பூங் குழலி னாளே."
      },
      {
        "index": 45,
        "text": "ஆங்கொரு கார ணத்திற்  றத்தைபால் வந்தி ருந்தாள்\nபூங்கொடி தோல்வி கண்டு  பொறுப்பிலா மனத்த ளாகித்\nதீங்குறு தத்தை தன்னைச் சீருடன் வணங்கிப் போந்து\nபாங்குறு மிலக்க ணங்கள்  பந்தடி பலவுஞ் சொன்னாள்."
      },
      {
        "index": 46,
        "text": "மூன்றுபத் திரண்டுநன் மூரிப்பந்தெ டுத்துடன்\nதோன்றிரண்டு கையினுந் தொடுத்தினி தடித்தலும்\nஆன்றகையி னோட்டலு மலங்கலுட் கரத்தலும்\nஈன்றரவி னாடலு மிறைஞ்சிநிமிர்ந் தாடினாள்."
      },
      {
        "index": 47,
        "text": "முட்டில்கோல வட்டணை முயன்றுபத்தி யிட்டுடன்\nநட்டணை நடனமு நயந்தினிதி னாடவும்\nபட்டுடையின் வேர்நுதற் பாங்கினிற் றுடைப்பவும்\nஇட்டிடை துவளவு மினியபந் தடித்தனள்."
      },
      {
        "index": 48,
        "text": "பரிவுகொண் டனைவரும் பண்டறியோ மென்மரும்\nவிரிவுவான் மடந்தையோ வியந்திரியோ வென்மரும்\nதரிவுவிச்சை மங்கையோ  தான் பவண நாரியோ\nவிரிவுறிந் நிலத்திடை வேறுகண்ட தில்லென்பார்."
      },
      {
        "index": 49,
        "text": "காந்தணன் ஒருமுன் கைக் கன்னியன் விரலினின்\nஏந்தினளெ டுத்தடிக்க விறைவளை யொலிவிடப்\nபோந்தன விசும்பினும் பொங்குநன் னிலத்தினும்\nசூழ்ந்துகந் தெழுந்தன சூறாவளிக் ளென்னவே."
      },
      {
        "index": 50,
        "text": "சிலம்புகிண் கிணிசில சீர்க்கலன்க ளார்ப்பவும்\nவலம்புரி மணிவடம் வளரிள முலைமிசை\nநலம்பெற வசைந்திட நங்கைபத் தடித்திடப்\nபுலம்புவண்டு தேனினம் பூங்குழன்மே லாடவே."
      },
      {
        "index": 51,
        "text": "பாடகச்சி லம்பொலி பண்ணினு மினிதெனச்\nசூடகத் தொலிநல சுரருடைய கீதமே\nஆடகம ணித்தொனி யரசுளங் கவர்ந்துடன்\nகூடகம னத்தினற்கு மரனினிய னாயினன்."
      },
      {
        "index": 52,
        "text": "அறுசீர்க்கழி நெடிலடி யாசிரிய விருத்தம்\nபிடிமிசை மாதர் போந்து  பெருமணக் கோயில் புக்கார்\nகடிமலர்க் கோதை மன்னன் காவிநன் விழிமா னீகை\nஇடிமின்னி னுசுப்பி னாளை  யின்புறப் புணர்ந்தி ருப்பத்\nதுடியிடைத் தத்தை கேட்டுத் தோற்றிய சீற்றத் தானாள்."
      },
      {
        "index": 53,
        "text": "துன்னிரு ணீங்கிக் காலை  தூமலர் கொண்டு தத்தை\nமன்னவ னடிவ ணங்க  மனமகிழ் வின்றி நின்ற\nஅன்னமென் னடையி னாளை  யகமகிழ் குளிரக் கூறி\nமன்னன்மா னீகை தன்னை  மணமிகச் செய்து கொண்டான்."
      },
      {
        "index": 54,
        "text": "தேவியர் மூவர் கூடத் தேர்மன்னன் சேர்ந்து சென்னாட்\nகாவின்முன் மாலைசூட்டிக்  காரிகை கலந்து விட்ட\nபூவின்மஞ் சரியைப் போலும்  பொற்புநல் விரிசி கையைத்\nதாவில்சீர் வேள்வி தன்னாற் றரணீசன் மணந்தா னன்றே."
      },
      {
        "index": 55,
        "text": "நட்புடைக் கற்பு மாதர்  நால்வரு மன்ன னுள்ளத்\nதுட்புடை யிருப்ப நாளு மொருகுறை வின்றித் துய்த்துத்\nதிட்புடை மன்னர் வந்து திறையளந் தடிவ ணங்க\nநட்புடை நாட்டை யெல்லா  நரபதி யாண்டு சென்றான்."
      }
    ]
  }
}
