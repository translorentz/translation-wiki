{
  "chapterNumber": 12,
  "title": "巻十二",
  "sourceContent": {
    "paragraphs": [
      {
        "index": 1,
        "text": "欽定四庫全書夢粱録巻十二　　　　　宋　呉自牧　撰西湖杭城之西有湖曰西湖舊名錢塘湖週圍三十餘里自古迄今號為絶景唐朝白樂天守杭時再築堤捍湖宋慶厯間盡闢豪民僧寺規占之地以廣湖西元祐時蘇東坡守杭奏陳于上謂西湖如人之眉目豈宜廢之遂撥賜度牒易錢米募民開湖以復唐朝之舊紹興間輦轂駐蹕衣冠紛集民物阜蕃尤非昔比郡臣湯鵬舉申明西湖條畫事宜于朝増置開湖軍兵差委官吏管領任責蓋造寨屋舟隻專一撩湖無致湮塞脩湖六井隂竇水口増置斗門水閘量度水勢得其通流無垢汚之患乾道年間周安撫淙奏乞降指揮禁止官民不得抛棄糞土栽植荷菱菱植穢汚填塞湖港舊召募軍兵專一撈湖近来廢缺見存者止三十餘名再乞填刺補額仍委尉司官并本府㠙塞官帶主管開湖職專一管轄軍兵開撈無致人户包占或有違戾許人告捉以違制論自後時有禁約方得開闢淳祐丁未大旱湖水盡涸郡守趙節齋奉朝命開濬自六井之錢塘上船亭西林橋北山第一橋蘇堤三塔南新路長橋柳洲寺前等處凡種菱荷茭蕩一切薙去方得湖水如舊咸淳間守臣潛臯墅亦申請于朝乞行除折湖中菱荷毋得存留穢塞侵占湖岸之間有御史鮑度劾奏内臣陳敏賢劉公正包占水池蓋造屋宇濯穢洗馬無所不施灌注湖水一以醖酒以祀天地饗祖宗不得蠲潔而虧歆受之福次以一城黎元之生俱飲汚膩濯水而起疾疫之災奉㫖降官罷職令臨安府日下拆毁屋宇開闢水港盡于湖中除拆蕩岸得以無穢汚之患官府其除年納利租官錢消滅其籍絶其所蒔本根勿復萌蘖矣且湖山之景四時無窮雖有畫工莫能摸寫如映波橋側竹水院澗森茂盛密䕃清委可人意西林橋即裏湖内俱是貴官園圃凉堂畫閣髙堂危榭花朩竒秀燦然可觀有集芳御園理宗賜與賈秋壑為第宅家廟往来遊翫舟隻不敢仰視禍福立見矣西林橋外孤山路有琳宫者二曰四聖延祥觀曰西太乙宫御圃在觀側乃林和靖隱居之地内有六一泉金沙井閑泉僕夫泉香月亭亭側山椒環植梅花亭中大書於照屏之上云疎影横斜水清淺暗香浮動月黄昏之句又有堂扁曰挹翠盖挹翠西北諸山之勝耳曰清新亭面山而宅其麓在挹翠之後曰香蓮亭曰射圃曰瑪瑙坡曰陳朝檜皆列圃之左右舊有東坡庵四照閣西閣鑑堂辟支塔年深廢久則名不可廢也曰蘇公堤元祐年間東坡守杭奏聞浚湖水所積葑草築為長堤故命此名以表其徳云耳自南迄北横截湖面綿亘數里夹道雜植花栁置六橋建九亭以為遊人翫賞駐足之地咸淳間朝家給錢命守臣増築堤路沿堤亭榭再一新補植花朩向東坡嘗賦詩云六橋横接天漢上北山始與南屏通忽驚二十五萬丈老葑席巻蒼烟空曰南山第一橋名映波橋西偏建堂扁之先寳厯年大資表京尹歆請于朝以杭居呉㑹為列城冠湖山清麗瑞氣與人傑代生踵武相望祠祀未建實為缺文以公帑求售居民園屋建堂奉忠臣孝子善士名流德行節義學問功業自陶唐至宋本郡人物許箕公以下三十四人及孝婦孫夫人等五氏各立碑刻表世旌哲而祀之堂之外堤邊有橋名袁公橋以表而出之其地前挹平湖四山環合景象窈深雖堂濵湖入其門一徑縈紆花朩蔽翳亭館相望五六来者由振衣歴古香循清風登山亭憩流芳而後至祠下又徙玉晨道館於祠之艮隅以奉洒掃易扁曰旌德且為門便其往来直門為堂扁仰髙曰第二橋名鎖瀾橋西建堂扁湖山咸淳間洪帥燾買民地創棟宇雄傑面勢端閎岡巒奔趨水光滉漾四浮圖矗四圍如武士相衞囘眸顧盼由後而望則芙蕖菰蒲蔚然相扶若有遜避其前之意後二年帥臣潜臯墅増建水閣六楹又縱為堂四楹以逹于閣環之䦨檻闢之户牖盖邇延逺挹盡納千山萬景卓然為西湖堂宇之冠遊者爭趨焉曰第三橋名望仙橋側有堂扁三賢以奉白樂天林和靖蘇東坡三先生之祠袁大資請于朝竊惟三賢道德名節震耀今古而祠附于水仙廟東廡則何以崇教化勵風俗遂買居民廢塢改造堂宇以奉三賢實為尊禮名勝之所正當蘇堤之中前挹湖山氣象清曠背負長岡林樾深窈南北諸峯嵐翠環合遂與蘇堤貫聨也盖堂宇參錯亭館臨堤種植花竹以顯清槩堂扁水西雲北月香水影晴光雨色曰北山第二橋名東浦橋西建一小矮橋過水名小新堤於淳祐間趙節齋尹京之時築此堤至麯院接靈隠三竺梵宫遊翫往来兩岸夹植花栁至半隄建四面堂益以三亭於道左為遊人憩息之所水緑山青最堪觀翫咸淳再行髙築堤路凡二百五十餘丈所費俱官給其券工也曰北山第一橋名涵碧橋過橋出街東有寺名廣化建竹閣四面栽竹萬竿青翠森茂隂晴朝莫其景可愛閣下奉天之祠焉曰夀星寺髙山有堂扁江湖偉觀盖此堂外江内湖一覽目前淳祐趙尹京重創廣厦危闌顯敞虚曠旁又為兩亭巍然立于山峯之頂遊人縱歩往觀心目為之豁然曰孤山橋名寳佑舊呼曰斷橋橋裏有梵宫以石刻大佛金裝名曰大佛頭正在秦皇纜舟石山上遊人爭睹之橋外東有森然亭堂名放生在石函橋西昨於真宗朝天禧年間平章王欽若出判杭州請于朝建也次年守臣王隨記其事元祐東坡請浚西湖謂每歳四月八日邦人數萬集于湖上所活羽毛鱗介以百萬數皆西北向稽首祝萬歳紹興間以鑾輿駐蹕尤宜涵養以示渥澤仍以西湖為放生池禁勿採捕遂建堂扁德生有亭二一以濵湖為祝網縱鱗之所亭扁氷飛一以枕山凡名賢舊刻皆峙焉又有奎畫戒烹宰文刻石于堂上曰玉蓮又名一清在錢塘門外菩提寺南沿城景定年尹京馬光祖建次年魏克愚徙郡治竹山閣改建于此但堂宇爽闓花朩森森顧盼湖山蔚然堪畫曰豐豫門外有酒樓名豐樂舊名聳翠樓據西湖之㑹千峰連環一碧萬頃栁汀花塢歴歴䦨檻間而遊橈畫船櫂謳堤唱往往㑹于樓下為遊覽最顧以官酟喧雜樓亦背水弗與景稱淳祐年帥臣趙節齋再撤新創瓌麗宏特髙接雲霄為湖山壯麗花朩亭榭映帶參錯氣象尤竒縉紳士人鄉飲團拜多集于此更以錢塘門外望湖樓又名看經樓大佛頭石山後名十三間樓乃東坡守杭日多遊此今為相嚴院矣豐豫門外有望湖亭三處俱廢之久名賢遺跡不可無傳故書之使後賢不失其名耳曰湖邊園圃如錢塘玉壺豐豫漁莊清波聚景長橋慶樂大佛雷峰塔下小湖齋宫甘園南山南屏皆臺榭亭閣花朩竒石影映湖山兼之貴宅宦舎列亭館于水隄梵刹琳宫布殿閣於湖山週圍勝景言之難盡東坡詩云若把西湖比西子淡粧濃抹總相宜正謂是也近者畫家稱湖山四時景色最竒者有十曰蘇堤春曉麯院荷風平湖秋月斷橋殘雪栁岸聞鶯花港觀魚雷峰落照兩峰挿雲南屏晚鐘三潭印月春則花栁爭妍夏則荷榴競放秋則桂子飄香冬則梅花破玉瑞雪飛瑤四時之景不同而賞心樂事者亦無窮矣下湖下湖在錢塘門外其源出于西湖一自玉壺水口流出九曲沿城下帶至于杭門外一自水磨頭石函橋閘流出策選鋒教場楊府雲洞北郭稅務側合為一流如環帶形自有二斗間瀦洩之淳祐年西湖水涸城内諸井亦竭尹京趙節齋給官錢米命工自錢塘尉廨北望湖亭下鑿渠引天目山出水自餘杭河經張家渡河口達于溜水橋斗門凡作數壩用車運水經西湖庶得流通城中諸市民賴其利也林和靖艤舟石函因過下湖小墅賦詩曰平湖望不極雲氣逺依依及向扁舟泊還尋下瀨歸青山連石埭春水入柴扉多謝提壺鳥留人到落暉錢塘定山南鄉有名湖劉道真錢塘記云明聖湖在縣南一百步又仁和東十八里亦有此湖名之仁和縣東北十八里有湖名曰御息故老相傳秦始皇東遊暫憩于此故以名之縣東長榮鄉曰臨平湖前輩夜汎湖賦詩曰素彩皓通津孤舟入清曠已愛隔簾看還宜巻簾望隔簾當此時惆悵思君君不知三月平湖草欲齊緑楊分映入長堤田家起處烏龍吠酒客醒時謝豹啼山檻正當蓮葉渚水塍新擘稻秧畦人間漫説多岐路咫尺神仙洞却迷仁和永和鄉有湖者二曰石橋湖曰下山湖天宗門外曰泛洋湖仁和長樂鄉像光湖唐時湖中現五色光掘地得彌勒佛石像乃建寺及湖名俱曰像光仁和桐扣山下名石鼔湖浙江浙江在杭城東南謂之錢塘江内有浙山正居江中潮水投山下曲浙而行有若反濤水勢者以錢塘松江浦陽為三而不知浦陽在何地今當陽即錢塘江其江自古曰浙河見於莊子書中其為東南巨浸昭昭也按吳越春秋時内傳云呉王賜子胥死乃取其屍盛以鴟夷之革浮之江中子胥因隨流揚波依潮来往蕩激堤岸又按越王外傳云越王賜大夫種死葬於西山之下一年子胥從海上穿山脅而持種去與之俱浮於海故前潮水潘侯伍子胥也後重水者大夫種也恐此説荒誕無稽不敢信以忠清廟記言之非誕也然諸家所説甚多或謂天河激湧亦云地機翕張又以日激水而潮生月周天而潮應或以挺空入漢山湧而濤隨析朩大梁月行而水大源殊派異無所適從索隠探微宜伸確論大率元氣嘘吸天隨氣而張斂溟渤往来潮隨天而進退者也盖日者衆陽之母陰生於陽故潮附之於日也月者太陰之精故潮依之於月也是故隨日而應月依陰而附陽盈虚朔望隨於上下息於輝朒故潮有大小焉但月朔夜半子晝則午刻潮平子地次日潮信稍遲一二刻至望日則潮亦如月朔信復㑹於子午位若以每月初五二十日此四日則下岸其潮自此日則漸漸小矣以初十二十五日則潮交澤起水則潮漸漸大矣初一至初三日於十五至十八六日之潮最大其銀濤沃日雪浪吞天聲若雷霆勢不可禦進退盈虚終不失期且海門在江之東北有山曰赭山與龕山對勢潮水出其間也盧肇潮賦所謂夾羣山而逺入射一帶以中投者是也若言狭逼則東自定海吞餘姚奉口二江侔之浙江尤甚逼狭潮来聞其聲北望嘉興大山水濶二百餘里故商舶船隻怖於上憚惟泛餘姚小江易舟而浮運河達于杭越盖以下有沙憚南北之革礙洪波蹙遏潮勢矣城内外河茒山河東自保安水門向西過㩁貨務橋轉北過通江橋一直至梅家橋元德夀宫之東今宗陽宫有茒山河因展拓宫基填塞及民户包占雖存去水大渠流至蒲橋後被脩内司營填塞所不及故道今廢之久矣　鹽橋運河南自碧波亭州橋與保安水門裏横河過望僊橋直北至梅家橋出天宗水門一派自仁和倉後葛家橋天水院橋淳祐倉前出餘杭水門水道　市河俗呼小河東自清泠橋西流至南瓦横河轉北由金波橋直北至淳和倉橋轉東合天水院橋轉北過便橋出餘杭水門清湖河西自府治前淨因橋過閘轉北由樓店務橋至轉運司橋轉東由渡子橋合湧金池水流至金文庫與三橋水相合南至五顯廟後普濟橋水相合直北由軍將橋至清湖橋投北由石灰橋至衆安橋又投北與市河相合入鵞鴨橋轉西一派自洗麩橋至紀家橋轉北由車橋至便橋出餘杭水門　城外運河南自浙江跨浦橋北自渾水閘蕭公橋清水閘衆恵橋欏朩橋諸家橋轉西由保安寨至保安水門入城土人呼城河曰貼沙河一名裏沙河　龍山河南自龍山渾水閘由朱橋至南水門淤塞年深不通舟楫　外沙河南自行車門北去繞城東過紅亭稅務前螺螄橋東至蔡湖橋與殿司前軍寨内河相合轉西過游奕寨前軍寨橋至無星橋壩子橋河相合入艮山河沿城泛洋湖水轉北至得勝橋與運河相合　菜市河南自新門外北沿城景隆觀後至章家橋菜市塘壩子橋入泛洋湖轉北至得勝橋與運河合流　下塘自河南天宗水門接沿橋運河餘杭水門接城中小河清湖河兩河合於北郭税務前由清湖堰閘至得勝橋與城東外沙河菜市河泛洋湖相合分為兩派一由東北上塘過東倉新橋入大運河至長安閘入嘉興路運河一由西北過得勝橋上北城堰過江漲橋喻家橋北新橋以北入安吉州界下塘河　新開運河在餘杭門外北新橋北通蘇湖常秀潤等河凡諸路綱運及販米客舟皆由此達于杭都　下湖河在溜水橋柴場北自策選馬軍寨墻八字橋沿東西馬塍羊角埂上泥下泥橋直抵歩司中軍寨墻北一派自打水樓南折入左家橋河入江漲橋河一派自八字橋西策選軍寨神勇寨步人橋至右塘橋下折入餘杭塘河一派自西堰橋西溪山一帶至飲馬山亦折入餘杭塘河　　子塘河自北郭稅務驛亭下直抵左家橋係下湖洩水去處　餘杭塘河在餘杭門外江漲橋投西路至餘杭縣　奉口河自北新橋至奉口大溪　前沙河在菜市門外太平橋外沙河北水陸寺前入港可通湯鎮赭山岩門鹽場蘇東坡嘗雨中督役開湯村運鹽河賦詩曰居官不任事蕭散羡長卿胡不歸去來滯留媿淵明鹽事星火急誰能恤農耕鼕鼕曉鼔動萬指羅溝坑天雨助官政然淋衣纓人如鴨與猪投泥相濺驚下馬荒堤上四顧但湖線路不容足又與牛羊争歸田雖賤辱豈失泥中行寄語故山友切勿厭藜羮　後沙河在艮山門外壩子橋北　官塘河在餘杭門外板橋西　蔡官人塘河在艮山門外九里松塘姚斗門通河□店湯鎮赭山　施何村河在桐扣山水澾堰東自運河入通裏外沙河　赤岸河在赤岸自運河入通髙塘横塘諸河　方興河在臨平鎮東自運河入通像光湖赭山湯鎮湖船杭州左江右湖最為竒特湖中大小船隻不下數百舫船有一千料約長二十餘丈可容百人五百料者約長十餘丈亦可容三五十人亦有二三百料者亦長數丈可容三二十人皆精巧創造雕䦨畫栱行如平地各有其名曰百花十樣錦七寳戧金金獅子何船劣馬兒羅船金勝黄船董船劉船其名甚多姑言一二更有賈秋壑府車船船棚上無人撑駕但用車輪腳踏而行其速如飛又有御舟安頓小湖園水次其船皆最精巧雕刻創造俱用香楠朩為之只是周漢國公主遊翫曽一用耳靈芝寺前水次有趙節齋所造湖舫名曰烏龍凡遇撑駕即風浪大作坐者不安多不敢撑出以為棄物湖中南北搬載小船甚夥如船買賣羮湯時果掇酒瓶如青碧香思堂春宣賜小思龍㳺新煮酒俱有及供菜蔬水果船樸時花帶朶糖獅兒諸色千千小段兒糖小兒家事兒等船更有賣雞兒湖□海蟄螺頭及㸃茶供茶果婆嫂船㸃花茶撥糊盆撥水棍小船漁莊岸小釣魚船湖中有撇網鳴榔打漁船湖中有放生龜鼈螺蚌船並是𤓰皮船也又有小脚船專載賈客妓女荒鼔板燒香婆嫂撲青器唱耍令纒曲及投壺打彈百藝等船多不呼而自来須是出著發放支犒不被哂笑若四時逰翫大小船隻雇價無虚日遇大雪亦有富家玩雪船如二月八及寒食清明須先指揮船户雇定船隻若此日分舫船非二三百券不可雇賃至日雖小脚船亦無空閑者船中動用噐具不必帶往但指揮船主一一周備盖早出登舟不勞為力惟支犒錢耳更有府富宅家自造船隻逰戲及貴官内侍多造采蓮船用青布幕撑起容一二客坐裝飾尤其精緻江海船艦浙江乃通江渡海之津道且如海商之艦大小不等大者五千料可載五六百人中等二千料至一千料亦可載二三百人餘者謂之鑽風大小八櫓或六櫓毎船可載百餘人此網魚買賣亦有名三板船等船且論商舶之船自入海門便是海茫洋無畔岸其勢誠險盖神龍怪蜃之所宅風雨晦冥時惟慿針盤而行乃火長掌之毫釐不敢差誤盖一舟人之命所繫也愚累見大商賈人言此甚詳悉若欲船泛外國買賣則自泉州便可出洋迤邐過七洲洋舟中測水約有七十餘丈若經崑崙沙漠蛇龍烏猪等洋神物多於此中行雨上畧起朶雲便見龍現全身目光如電爪角宛然獨不見尾耳頃刻大雨如注風浪掀天可畏尤甚但海洋近出礁則水淺撞礁必壊船全慿南針或有少差即葬魚腹自古舟人云去怕七洲回怕崑崙亦深五十餘丈又論舟師觀海洋中日出日入則知陰陽驗雲氣則知風色逆順毫髮無差逺見浪花則知風自彼来見巨濤拍岸則知次日當起南風見電光則云夏風對閃如此之類畧無少差相水之清渾便知山之近逺大洋之水碧黒如澱有山之水碧而緑傍山之水渾而白矣有魚所聚必多礁石盖石中多藻苔則魚所依耳每月十四二十八日謂之大汛等日分此兩日若風雨不當則知一旬之内多有風雨凡測水之時必視其底知是何等泥沙所以知近山有港若商賈止到台温泉福買賣未嘗過七洲崑崙等大洋若有出洋即從泉州港口至岱嶼門便可放洋過海泛往外國也其浙江船隻雖海艦多有往来則嚴婺徽衢等船多嘗通津買賣往来謂之長船等隻如杭城柴炭朩植柑橘乾濕果子等物多産於此數州耳明越温台海鮮魚蟹鯗腊等類亦上憚通于江浙但往来嚴婺衢徽州船下則易上則難盖灘髙水逆故也江岸之船甚夥初非一色海舶大艦網艇大小船隻公私浙江漁浦等渡船買賣客船皆泊于江岸盖杭城衆大之區客販最多兼仕宦往来皆聚于此耳河舟杭州裏河船隻皆是落腳頭船為載往来士賈諸色等人及搬載香貨雜色物件等又有大灘船係湖州市搬載諸鋪米及跨浦橋柴炭下塘甎瓦灰泥等物及運鹽袋船隻盖水路皆便多用船隻如無水路以人力運之向者汴京用車乗駕物運盖杭城皆石版街道非泥沙比車輪難行所以用舟楫及人力耳若士庶欲往蘇湖常秀江淮等州多雇𦨴船舫船船飛蓬等船或宅舍府第莊舍亦自創造船隻從便撑駕往来則無官府捉拏差借之患若州縣欲差船隻多給官錢和雇以應用度杭城乃輦轂之地有上供米斛皆辦于浙右諸郡縣𨽻司農寺所轄本寺所委官吏專卒督催米斛解發朝廷以應上供支用搬運自有網船裝載網頭管領所載之船不下運千餘石或載六七百石官司亦支耗券雇稍船米與之到岸則有農寺排岸司掌拘卸檢察搜空又有下塘等處及諸郡米客船隻多是鐵頭舟亦可載五六百石者大小不同其老小悉居船中往来興販耳寺觀庵舎船隻皆用紅油𦨴灘大小船隻往来河中搬運齋糧柴薪更有載垃圾糞土之船成羣搬運而去北新橋外趙十四相公府側有殿前司紅坐船於水次管船軍士專造紅醖在船和沽官司寛大並無捉捕之憂論之枝城輻輳之地下塘官塘中塘三處船隻及航船魚舟釣艇等船之類每日往返曽無虛日縁此是行都士貴官員往来商賈買賣駢集公私船隻泊于城北者夥矣夢粱録巻十二"
      },
      {
        "index": 2,
        "text": "欽定四庫全書夢粱録巻十二　　　　　宋　呉自牧　撰西湖杭城之西有湖曰西湖舊名錢塘湖週圍三十餘里自古迄今號為絶景唐朝白樂天守杭時再築堤捍湖宋慶厯間盡闢豪民僧寺規占之地以廣湖西元祐時蘇東坡守杭奏陳于上謂西湖如人之眉目豈宜廢之遂撥賜度牒易錢米募民開湖以復唐朝之舊紹興間輦轂駐蹕衣冠紛集民物阜蕃尤非昔比郡臣湯鵬舉申明西湖條畫事宜于朝増置開湖軍兵差委官吏管領任責蓋造寨屋舟隻專一撩湖無致湮塞脩湖六井隂竇水口増置斗門水閘量度水勢得其通流無垢汚之患乾道年間周安撫淙奏乞降指揮禁止官民不得抛棄糞土栽植荷菱菱植穢汚填塞湖港舊召募軍兵專一撈湖近来廢缺見存者止三十餘名再乞填刺補額仍委尉司官并本府㠙塞官帶主管開湖職專一管轄軍兵開撈無致人户包占或有違戾許人告捉以違制論自後時有禁約方得開闢淳祐丁未大旱湖水盡涸郡守趙節齋奉朝命開濬自六井之錢塘上船亭西林橋北山第一橋蘇堤三塔南新路長橋柳洲寺前等處凡種菱荷茭蕩一切薙去方得湖水如舊咸淳間守臣潛臯墅亦申請于朝乞行除折湖中菱荷毋得存留穢塞侵占湖岸之間有御史鮑度劾奏内臣陳敏賢劉公正包占水池蓋造屋宇濯穢洗馬無所不施灌注湖水一以醖酒以祀天地饗祖宗不得蠲潔而虧歆受之福次以一城黎元之生俱飲汚膩濯水而起疾疫之災奉㫖降官罷職令臨安府日下拆毁屋宇開闢水港盡于湖中除拆蕩岸得以無穢汚之患官府其除年納利租官錢消滅其籍絶其所蒔本根勿復萌蘖矣且湖山之景四時無窮雖有畫工莫能摸寫如映波橋側竹水院澗森茂盛密䕃清委可人意西林橋即裏湖内俱是貴官園圃凉堂畫閣髙堂危榭花朩竒秀燦然可觀有集芳御園理宗賜與賈秋壑為第宅家廟往来遊翫舟隻不敢仰視禍福立見矣西林橋外孤山路有琳宫者二曰四聖延祥觀曰西太乙宫御圃在觀側乃林和靖隱居之地内有六一泉金沙井閑泉僕夫泉香月亭亭側山椒環植梅花亭中大書於照屏之上云疎影横斜水清淺暗香浮動月黄昏之句又有堂扁曰挹翠盖挹翠西北諸山之勝耳曰清新亭面山而宅其麓在挹翠之後曰香蓮亭曰射圃曰瑪瑙坡曰陳朝檜皆列圃之左右舊有東坡庵四照閣西閣鑑堂辟支塔年深廢久則名不可廢也曰蘇公堤元祐年間東坡守杭奏聞浚湖水所積葑草築為長堤故命此名以表其徳云耳自南迄北横截湖面綿亘數里夹道雜植花栁置六橋建九亭以為遊人翫賞駐足之地咸淳間朝家給錢命守臣増築堤路沿堤亭榭再一新補植花朩向東坡嘗賦詩云六橋横接天漢上北山始與南屏通忽驚二十五萬丈老葑席巻蒼烟空曰南山第一橋名映波橋西偏建堂扁之先寳厯年大資表京尹歆請于朝以杭居呉㑹為列城冠湖山清麗瑞氣與人傑代生踵武相望祠祀未建實為缺文以公帑求售居民園屋建堂奉忠臣孝子善士名流德行節義學問功業自陶唐至宋本郡人物許箕公以下三十四人及孝婦孫夫人等五氏各立碑刻表世旌哲而祀之堂之外堤邊有橋名袁公橋以表而出之其地前挹平湖四山環合景象窈深雖堂濵湖入其門一徑縈紆花朩蔽翳亭館相望五六来者由振衣歴古香循清風登山亭憩流芳而後至祠下又徙玉晨道館於祠之艮隅以奉洒掃易扁曰旌德且為門便其往来直門為堂扁仰髙曰第二橋名鎖瀾橋西建堂扁湖山咸淳間洪帥燾買民地創棟宇雄傑面勢端閎岡巒奔趨水光滉漾四浮圖矗四圍如武士相衞囘眸顧盼由後而望則芙蕖菰蒲蔚然相扶若有遜避其前之意後二年帥臣潜臯墅増建水閣六楹又縱為堂四楹以逹于閣環之䦨檻闢之户牖盖邇延逺挹盡納千山萬景卓然為西湖堂宇之冠遊者爭趨焉曰第三橋名望仙橋側有堂扁三賢以奉白樂天林和靖蘇東坡三先生之祠袁大資請于朝竊惟三賢道德名節震耀今古而祠附于水仙廟東廡則何以崇教化勵風俗遂買居民廢塢改造堂宇以奉三賢實為尊禮名勝之所正當蘇堤之中前挹湖山氣象清曠背負長岡林樾深窈南北諸峯嵐翠環合遂與蘇堤貫聨也盖堂宇參錯亭館臨堤種植花竹以顯清槩堂扁水西雲北月香水影晴光雨色曰北山第二橋名東浦橋西建一小矮橋過水名小新堤於淳祐間趙節齋尹京之時築此堤至麯院接靈隠三竺梵宫遊翫往来兩岸夹植花栁至半隄建四面堂益以三亭於道左為遊人憩息之所水緑山青最堪觀翫咸淳再行髙築堤路凡二百五十餘丈所費俱官給其券工也曰北山第一橋名涵碧橋過橋出街東有寺名廣化建竹閣四面栽竹萬竿青翠森茂隂晴朝莫其景可愛閣下奉天之祠焉曰夀星寺髙山有堂扁江湖偉觀盖此堂外江内湖一覽目前淳祐趙尹京重創廣厦危闌顯敞虚曠旁又為兩亭巍然立于山峯之頂遊人縱歩往觀心目為之豁然曰孤山橋名寳佑舊呼曰斷橋橋裏有梵宫以石刻大佛金裝名曰大佛頭正在秦皇纜舟石山上遊人爭睹之橋外東有森然亭堂名放生在石函橋西昨於真宗朝天禧年間平章王欽若出判杭州請于朝建也次年守臣王隨記其事元祐東坡請浚西湖謂每歳四月八日邦人數萬集于湖上所活羽毛鱗介以百萬數皆西北向稽首祝萬歳紹興間以鑾輿駐蹕尤宜涵養以示渥澤仍以西湖為放生池禁勿採捕遂建堂扁德生有亭二一以濵湖為祝網縱鱗之所亭扁氷飛一以枕山凡名賢舊刻皆峙焉又有奎畫戒烹宰文刻石于堂上曰玉蓮又名一清在錢塘門外菩提寺南沿城景定年尹京馬光祖建次年魏克愚徙郡治竹山閣改建于此但堂宇爽闓花朩森森顧盼湖山蔚然堪畫曰豐豫門外有酒樓名豐樂舊名聳翠樓據西湖之㑹千峰連環一碧萬頃栁汀花塢歴歴䦨檻間而遊橈畫船櫂謳堤唱往往㑹于樓下為遊覽最顧以官酟喧雜樓亦背水弗與景稱淳祐年帥臣趙節齋再撤新創瓌麗宏特髙接雲霄為湖山壯麗花朩亭榭映帶參錯氣象尤竒縉紳士人鄉飲團拜多集于此更以錢塘門外望湖樓又名看經樓大佛頭石山後名十三間樓乃東坡守杭日多遊此今為相嚴院矣豐豫門外有望湖亭三處俱廢之久名賢遺跡不可無傳故書之使後賢不失其名耳曰湖邊園圃如錢塘玉壺豐豫漁莊清波聚景長橋慶樂大佛雷峰塔下小湖齋宫甘園南山南屏皆臺榭亭閣花朩竒石影映湖山兼之貴宅宦舎列亭館于水隄梵刹琳宫布殿閣於湖山週圍勝景言之難盡東坡詩云若把西湖比西子淡粧濃抹總相宜正謂是也近者畫家稱湖山四時景色最竒者有十曰蘇堤春曉麯院荷風平湖秋月斷橋殘雪栁岸聞鶯花港觀魚雷峰落照兩峰挿雲南屏晚鐘三潭印月春則花栁爭妍夏則荷榴競放秋則桂子飄香冬則梅花破玉瑞雪飛瑤四時之景不同而賞心樂事者亦無窮矣下湖下湖在錢塘門外其源出于西湖一自玉壺水口流出九曲沿城下帶至于杭門外一自水磨頭石函橋閘流出策選鋒教場楊府雲洞北郭稅務側合為一流如環帶形自有二斗間瀦洩之淳祐年西湖水涸城内諸井亦竭尹京趙節齋給官錢米命工自錢塘尉廨北望湖亭下鑿渠引天目山出水自餘杭河經張家渡河口達于溜水橋斗門凡作數壩用車運水經西湖庶得流通城中諸市民賴其利也林和靖艤舟石函因過下湖小墅賦詩曰平湖望不極雲氣逺依依及向扁舟泊還尋下瀨歸青山連石埭春水入柴扉多謝提壺鳥留人到落暉錢塘定山南鄉有名湖劉道真錢塘記云明聖湖在縣南一百步又仁和東十八里亦有此湖名之仁和縣東北十八里有湖名曰御息故老相傳秦始皇東遊暫憩于此故以名之縣東長榮鄉曰臨平湖前輩夜汎湖賦詩曰素彩皓通津孤舟入清曠已愛隔簾看還宜巻簾望隔簾當此時惆悵思君君不知三月平湖草欲齊緑楊分映入長堤田家起處烏龍吠酒客醒時謝豹啼山檻正當蓮葉渚水塍新擘稻秧畦人間漫説多岐路咫尺神仙洞却迷仁和永和鄉有湖者二曰石橋湖曰下山湖天宗門外曰泛洋湖仁和長樂鄉像光湖唐時湖中現五色光掘地得彌勒佛石像乃建寺及湖名俱曰像光仁和桐扣山下名石鼔湖浙江浙江在杭城東南謂之錢塘江内有浙山正居江中潮水投山下曲浙而行有若反濤水勢者以錢塘松江浦陽為三而不知浦陽在何地今當陽即錢塘江其江自古曰浙河見於莊子書中其為東南巨浸昭昭也按吳越春秋時内傳云呉王賜子胥死乃取其屍盛以鴟夷之革浮之江中子胥因隨流揚波依潮来往蕩激堤岸又按越王外傳云越王賜大夫種死葬於西山之下一年子胥從海上穿山脅而持種去與之俱浮於海故前潮水潘侯伍子胥也後重水者大夫種也恐此説荒誕無稽不敢信以忠清廟記言之非誕也然諸家所説甚多或謂天河激湧亦云地機翕張又以日激水而潮生月周天而潮應或以挺空入漢山湧而濤隨析朩大梁月行而水大源殊派異無所適從索隠探微宜伸確論大率元氣嘘吸天隨氣而張斂溟渤往来潮隨天而進退者也盖日者衆陽之母陰生於陽故潮附之於日也月者太陰之精故潮依之於月也是故隨日而應月依陰而附陽盈虚朔望隨於上下息於輝朒故潮有大小焉但月朔夜半子晝則午刻潮平子地次日潮信稍遲一二刻至望日則潮亦如月朔信復㑹於子午位若以每月初五二十日此四日則下岸其潮自此日則漸漸小矣以初十二十五日則潮交澤起水則潮漸漸大矣初一至初三日於十五至十八六日之潮最大其銀濤沃日雪浪吞天聲若雷霆勢不可禦進退盈虚終不失期且海門在江之東北有山曰赭山與龕山對勢潮水出其間也盧肇潮賦所謂夾羣山而逺入射一帶以中投者是也若言狭逼則東自定海吞餘姚奉口二江侔之浙江尤甚逼狭潮来聞其聲北望嘉興大山水濶二百餘里故商舶船隻怖於上憚惟泛餘姚小江易舟而浮運河達于杭越盖以下有沙憚南北之革礙洪波蹙遏潮勢矣城内外河茒山河東自保安水門向西過㩁貨務橋轉北過通江橋一直至梅家橋元德夀宫之東今宗陽宫有茒山河因展拓宫基填塞及民户包占雖存去水大渠流至蒲橋後被脩内司營填塞所不及故道今廢之久矣　鹽橋運河南自碧波亭州橋與保安水門裏横河過望僊橋直北至梅家橋出天宗水門一派自仁和倉後葛家橋天水院橋淳祐倉前出餘杭水門水道　市河俗呼小河東自清泠橋西流至南瓦横河轉北由金波橋直北至淳和倉橋轉東合天水院橋轉北過便橋出餘杭水門清湖河西自府治前淨因橋過閘轉北由樓店務橋至轉運司橋轉東由渡子橋合湧金池水流至金文庫與三橋水相合南至五顯廟後普濟橋水相合直北由軍將橋至清湖橋投北由石灰橋至衆安橋又投北與市河相合入鵞鴨橋轉西一派自洗麩橋至紀家橋轉北由車橋至便橋出餘杭水門　城外運河南自浙江跨浦橋北自渾水閘蕭公橋清水閘衆恵橋欏朩橋諸家橋轉西由保安寨至保安水門入城土人呼城河曰貼沙河一名裏沙河　龍山河南自龍山渾水閘由朱橋至南水門淤塞年深不通舟楫　外沙河南自行車門北去繞城東過紅亭稅務前螺螄橋東至蔡湖橋與殿司前軍寨内河相合轉西過游奕寨前軍寨橋至無星橋壩子橋河相合入艮山河沿城泛洋湖水轉北至得勝橋與運河相合　菜市河南自新門外北沿城景隆觀後至章家橋菜市塘壩子橋入泛洋湖轉北至得勝橋與運河合流　下塘自河南天宗水門接沿橋運河餘杭水門接城中小河清湖河兩河合於北郭税務前由清湖堰閘至得勝橋與城東外沙河菜市河泛洋湖相合分為兩派一由東北上塘過東倉新橋入大運河至長安閘入嘉興路運河一由西北過得勝橋上北城堰過江漲橋喻家橋北新橋以北入安吉州界下塘河　新開運河在餘杭門外北新橋北通蘇湖常秀潤等河凡諸路綱運及販米客舟皆由此達于杭都　下湖河在溜水橋柴場北自策選馬軍寨墻八字橋沿東西馬塍羊角埂上泥下泥橋直抵歩司中軍寨墻北一派自打水樓南折入左家橋河入江漲橋河一派自八字橋西策選軍寨神勇寨步人橋至右塘橋下折入餘杭塘河一派自西堰橋西溪山一帶至飲馬山亦折入餘杭塘河　　子塘河自北郭稅務驛亭下直抵左家橋係下湖洩水去處　餘杭塘河在餘杭門外江漲橋投西路至餘杭縣　奉口河自北新橋至奉口大溪　前沙河在菜市門外太平橋外沙河北水陸寺前入港可通湯鎮赭山岩門鹽場蘇東坡嘗雨中督役開湯村運鹽河賦詩曰居官不任事蕭散羡長卿胡不歸去來滯留媿淵明鹽事星火急誰能恤農耕鼕鼕曉鼔動萬指羅溝坑天雨助官政然淋衣纓人如鴨與猪投泥相濺驚下馬荒堤上四顧但湖線路不容足又與牛羊争歸田雖賤辱豈失泥中行寄語故山友切勿厭藜羮　後沙河在艮山門外壩子橋北　官塘河在餘杭門外板橋西　蔡官人塘河在艮山門外九里松塘姚斗門通河□店湯鎮赭山　施何村河在桐扣山水澾堰東自運河入通裏外沙河　赤岸河在赤岸自運河入通髙塘横塘諸河　方興河在臨平鎮東自運河入通像光湖赭山湯鎮湖船杭州左江右湖最為竒特湖中大小船隻不下數百舫船有一千料約長二十餘丈可容百人五百料者約長十餘丈亦可容三五十人亦有二三百料者亦長數丈可容三二十人皆精巧創造雕䦨畫栱行如平地各有其名曰百花十樣錦七寳戧金金獅子何船劣馬兒羅船金勝黄船董船劉船其名甚多姑言一二更有賈秋壑府車船船棚上無人撑駕但用車輪腳踏而行其速如飛又有御舟安頓小湖園水次其船皆最精巧雕刻創造俱用香楠朩為之只是周漢國公主遊翫曽一用耳靈芝寺前水次有趙節齋所造湖舫名曰烏龍凡遇撑駕即風浪大作坐者不安多不敢撑出以為棄物湖中南北搬載小船甚夥如船買賣羮湯時果掇酒瓶如青碧香思堂春宣賜小思龍㳺新煮酒俱有及供菜蔬水果船樸時花帶朶糖獅兒諸色千千小段兒糖小兒家事兒等船更有賣雞兒湖□海蟄螺頭及㸃茶供茶果婆嫂船㸃花茶撥糊盆撥水棍小船漁莊岸小釣魚船湖中有撇網鳴榔打漁船湖中有放生龜鼈螺蚌船並是𤓰皮船也又有小脚船專載賈客妓女荒鼔板燒香婆嫂撲青器唱耍令纒曲及投壺打彈百藝等船多不呼而自来須是出著發放支犒不被哂笑若四時逰翫大小船隻雇價無虚日遇大雪亦有富家玩雪船如二月八及寒食清明須先指揮船户雇定船隻若此日分舫船非二三百券不可雇賃至日雖小脚船亦無空閑者船中動用噐具不必帶往但指揮船主一一周備盖早出登舟不勞為力惟支犒錢耳更有府富宅家自造船隻逰戲及貴官内侍多造采蓮船用青布幕撑起容一二客坐裝飾尤其精緻江海船艦浙江乃通江渡海之津道且如海商之艦大小不等大者五千料可載五六百人中等二千料至一千料亦可載二三百人餘者謂之鑽風大小八櫓或六櫓毎船可載百餘人此網魚買賣亦有名三板船等船且論商舶之船自入海門便是海茫洋無畔岸其勢誠險盖神龍怪蜃之所宅風雨晦冥時惟慿針盤而行乃火長掌之毫釐不敢差誤盖一舟人之命所繫也愚累見大商賈人言此甚詳悉若欲船泛外國買賣則自泉州便可出洋迤邐過七洲洋舟中測水約有七十餘丈若經崑崙沙漠蛇龍烏猪等洋神物多於此中行雨上畧起朶雲便見龍現全身目光如電爪角宛然獨不見尾耳頃刻大雨如注風浪掀天可畏尤甚但海洋近出礁則水淺撞礁必壊船全慿南針或有少差即葬魚腹自古舟人云去怕七洲回怕崑崙亦深五十餘丈又論舟師觀海洋中日出日入則知陰陽驗雲氣則知風色逆順毫髮無差逺見浪花則知風自彼来見巨濤拍岸則知次日當起南風見電光則云夏風對閃如此之類畧無少差相水之清渾便知山之近逺大洋之水碧黒如澱有山之水碧而緑傍山之水渾而白矣有魚所聚必多礁石盖石中多藻苔則魚所依耳每月十四二十八日謂之大汛等日分此兩日若風雨不當則知一旬之内多有風雨凡測水之時必視其底知是何等泥沙所以知近山有港若商賈止到台温泉福買賣未嘗過七洲崑崙等大洋若有出洋即從泉州港口至岱嶼門便可放洋過海泛往外國也其浙江船隻雖海艦多有往来則嚴婺徽衢等船多嘗通津買賣往来謂之長船等隻如杭城柴炭朩植柑橘乾濕果子等物多産於此數州耳明越温台海鮮魚蟹鯗腊等類亦上憚通于江浙但往来嚴婺衢徽州船下則易上則難盖灘髙水逆故也江岸之船甚夥初非一色海舶大艦網艇大小船隻公私浙江漁浦等渡船買賣客船皆泊于江岸盖杭城衆大之區客販最多兼仕宦往来皆聚于此耳河舟杭州裏河船隻皆是落腳頭船為載往来士賈諸色等人及搬載香貨雜色物件等又有大灘船係湖州市搬載諸鋪米及跨浦橋柴炭下塘甎瓦灰泥等物及運鹽袋船隻盖水路皆便多用船隻如無水路以人力運之向者汴京用車乗駕物運盖杭城皆石版街道非泥沙比車輪難行所以用舟楫及人力耳若士庶欲往蘇湖常秀江淮等州多雇𦨴船舫船船飛蓬等船或宅舍府第莊舍亦自創造船隻從便撑駕往来則無官府捉拏差借之患若州縣欲差船隻多給官錢和雇以應用度杭城乃輦轂之地有上供米斛皆辦于浙右諸郡縣𨽻司農寺所轄本寺所委官吏專卒督催米斛解發朝廷以應上供支用搬運自有網船裝載網頭管領所載之船不下運千餘石或載六七百石官司亦支耗券雇稍船米與之到岸則有農寺排岸司掌拘卸檢察搜空又有下塘等處及諸郡米客船隻多是鐵頭舟亦可載五六百石者大小不同其老小悉居船中往来興販耳寺觀庵舎船隻皆用紅油𦨴灘大小船隻往来河中搬運齋糧柴薪更有載垃圾糞土之船成羣搬運而去北新橋外趙十四相公府側有殿前司紅坐船於水次管船軍士專造紅醖在船和沽官司寛大並無捉捕之憂論之枝城輻輳之地下塘官塘中塘三處船隻及航船魚舟釣艇等船之類每日往返曽無虛日縁此是行都士貴官員往来商賈買賣駢集公私船隻泊于城北者夥矣夢粱録巻十二"
      }
    ]
  }
}