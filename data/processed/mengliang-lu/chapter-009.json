{
  "chapterNumber": 9,
  "title": "巻九",
  "sourceContent": {
    "paragraphs": [
      {
        "index": 1,
        "text": "欽定四庫全書夢粱録巻九　　　　　　宋　呉自牧　撰三省樞使諌官三省即尚書省中書省門下省樞宻院國初循唐舊制置院於中省之北今在都堂東工為樞屬列曹之所蓋樞宻使率以宰臣兼領自知院以下皆聚於都堂治事省院在和寜門北首舊寜寺也樞宻院後建經武閣係藏經武要畧之文中省門下後省在都堂後諫院在後省之西檢正左右司在諫院之右向東承㫖檢詳編修在樞宻院三省樞宻院監門大門之南三省樞宻院架閣在制勑院後御史臺在清河坊内北向蓋取嚴肅之義内有朝堂即臺㕔也自紹興以來未甞置對有屬臺臣讞問則刑察就聽於大理寺問罪矣六部六部在三省樞宻院之南部之中堂名曰論思獻納之堂吏部掌天官依唐制以文武有官人分左右銓選名之尚左尚右侍左侍右司封司勲考功凡七司以掌文武注授到部推賞等事户部名為地官又稱民部掌天下州郡財賦得財用耗而復衍倉廩虚而復實之事禮部謂之春官掌禮儀討論典故講遺興禮大朝聘禮慶賀朝儀生辰聖節元旦冬至朝㑹郊祀明堂合祀天地祖宗典䇿秋享祭祀社稷封賜祀典祠廣功臣勛烈配享及賜家廟祭器等事兵部謂之夏官掌兵伍廂軍武舉投試武藝金吾街仗人司兵及大將出征告廟破賊露布鹵簿字圖若蕃夷屬户授官封爵等事及天下地圖堡塞烽堠番夷歸服内附皆掌之又稱駕部掌輦輅車乗廏牧雜畜乗具傳驛之政令辨其出入之數再名庫部堂軍器儀仗鹵簿法式隨軍坊城什物及供帳之事是為四司主掌也刑部謂之秋官掌邦典之重輕民訟之疑惑重刑之出入官僚之憲讞皆主之蓋民不問大小生死事體所係四方訟刑得其平直發於天庭以稱其職唐制刑部分為四司曰刑部曰都官曰北部曰司門是也工部謂之冬官掌工役程式及天下屯田文武官職田京都衢關苑囿山澤草木畋獵漁捕運漕碾磑之事唐制名為四曰工部曰屯田曰虞部曰水部一皆所總也六部監門六部監門在六部大門之左凡所掌之事𨽻於六部部門受其出入之時以聽上稽訪門之司存蓋至是而愈重矣奉行列曹之命以正胥吏之失贊長貳之懲決以遵張官之意耳　六部架閣其庫在天水院橋掌六曹之文書主二十四司之案牘故官置庫掌其架閣皆無失悞矣諸寺太常寺在羅漢洞掌奉常禮儀討論典故祭器太常樂器等事寺内有昭勲崇德閣閣上繪像文武功勛大臣自忠獻趙韓王普以下二十五人於其上也宗正寺玉牒所在太廟南玉牒建局以宰臣提舉從官兼修撰宗正卿少以下悉預修宗藩慶系録仙源積慶圖等書檢討官亦以他職兼耳大理寺在仁和縣西設卿少丞簿評事司直之官及治獄都轄推吏等家屬皆居於寺内以嚴出入之禁掌朝廷刑棘廷尉之職按法斷刑治獄推劾等事司農寺在保民坊内國制以户部掌國計而司農列卿少丞簿贊矣如諸州府縣道每年上供及宰執百官軍糧宣限米斛皆委専官吏卒下各路州縣坐徵以應宣限支用也大府寺在保民坊内係周官職總局二十有四如諸軍諸司糧審四院左藏二庫買務賣塲及編奎兩司和劑惠民四局祗候鈔引院皆屬掌矣祕書省祕書省在天井坊之左東都建於禁中紹興間以殿司寨基建省有殿扁曰右文之殿祕閣在殿後傳奉御書製書畫古器等兩廡列累朝制書石刻國史實録院在殿東提舉官各在殿西道山堂在閣後東西二閣監少之位丞簿管職閣列於兩廊堂之前著作之庭在堂後有小軒置石刻東坡畫竹於中西有四閣著作著佐之位國史日厯所在著作庭東廡有汗青軒編纂㑹要所在著作庭西廡日厯㑹安庫經史諸子書籍庫共七庫俱列於殿外東西兩廡書列庫在著作庭之右後圃有群玉堂以東坡畫竹真跡為屏有蓬萊庭前為鑿池度以石橋池上疊石為山又有亭者六扁曰芳香席珍方壺含章茹芝繹志次有射圃矣含章亭後有渾儀基乃太史推瞻星象之用也勑令所在侍郎橋南専為詳定編修諸司勅令蓋謹法度廣賢才耳諸監國子監在紀家橋太學之側設祭酒司業丞簿等官専掌天子之學校訓導生員之職總掌國子太學事務生員出入規矩考課試遵訓導天子視學皇太子齒胄則講議釋奠等禮也監㕔繪魯國圖東西為丞簿位後看書庫官位中為堂繪三禮圖於壁用至道故事有圃亭扁曰芳潤丞錢聞詩扁以𨽻古書板庫在中門内將作監在保民坊設監少丞簿掌計料監造官司營房舍屋皆隷焉蓋漢制將作大匠沿襲秦官亦少皥氏以五雉為五工正以利器用唐虞共工周官考工之職也軍器監在保民坊監有長貳丞簿之官率屬治與唐六典建官不殊掌製造御前軍器别置提舉提轄等官蒞其役近年専委殿岩而監製本監蓋以省也大宗正司大宗正司在天慶坊内以魏憲惠王府舊趾築之掌親屬宗廟之事自漢魏隋唐迄於宋因而不改以皇族官位高有德望者而領之又以本族尊高為判本司又増同知以為之輔宗司有閣扁曰屬籍之閣于以見宗屬蕃衍盛大而己省所茶鹽所㑹子所公田所封樁安邊所並在三省大門内職以都司官兼提領舊有安邊所創於嘉定初専充拘催簿緣家産更有市𣙜所牙契所後因吏胥蠧𡚁走卒繁擾遂廢其名撥入封樁所以併掌之今有創市舶所官府察見吏姦亦行省罷矣六院四轄登聞檢院鼓院始建於和寜遂移於麗正左右闕庭之南左檢院右鼓院按唐舊制後四軌以通下情名曰崇仁司諌申明招賢遵體以使四方賢才便其上達都進奏院在朝天門外掌邦國傳送之事以鈐轄諸道傳遞官兵則周官行夫其職也官告院在部門之北士大夫自一命以下至於公卿王爵軍卒一資以下至於節龯告命皆隷院給之如文則吏部武則兵部宗戚及命婦司封屬之考校勛績司勲掌之凡四司皆集本部出誥耳元豐改制俱悉吏部行文武告命鈔而蕃官兵部自後皆歸吏部右選文思院在北橋東京都舊制監官分兩界曰上界造金銀珠玉曰下界造銅錢竹朩雜料然兩界監官廨舍毋得近本院隣牆並壁居所以防𡚁欺也但金銀犀玉工巧之制綵繪裝細之飾若輿輦法物器具等皆隷焉諸司諸軍料糧院在洋沙坑七官宅廢屋諸司諸軍察計院在保民坊内舊馬軍教塲基置院且如料糧院者乃諸司諸軍仰上之祿均也尤不可不嚴設官置吏故其専心致意支撥無差矣審計院者自宮禁朝廷百僚以下至於内侍御士及於諸軍兵卒凡賦禄者以式法審其名數而其辟名者唯郊祀賜緡己乃審録有疑予則召以法凡四方之計籍上於大農則逆其㑹凡有司議調度㑹賦出則諏焉𣙜貨務都茶塲通在橋東蓋國初循唐制舊以九路之漕自達於維去則貨茶回則轉鹽諸路留而庾之官納鈔引以便商價但鈔引之法通行則設官専職主之課衍事繁官曹之選於斯重矣雜買務雜賣塲在𣙜貨務内唐制謂之官市宋初為市買司太平興國年間方更名雜買務奉禁中買賣而平其值南渡後合局於此凡宫禁月料朝省紙劄文思製造和劑修合封樁所積編估以時其直打套以籍其數而就售焉又置提轄總其務耳左藏庫有東西二庫在清湖橋又韓世忠所獻賜第基建庫東庫則掌幣帛駞紬之屬西庫則掌金銀泉劵綵纊之屬蓋朝廷用度多靡於澹岳燭湖之江淮之賦則歸於四總領餉諸屯軍則東西兩庫嵗入絹計者率百四十萬以緡計之率一千萬給遣大軍居十之七宫禁百司祿賜裁三有非泛浩繁之費則請于朝往往出内帑樁以補其闕耳封樁上庫在三省大門内封樁下庫在左藏庫中門安邊太平庫在下庫南蓋封樁工庫肇於孝廟之時以備緩急支撥又分户部錢物隷本所則有上下庫之别上庫窠名者曰折帛總制増鹽三分鹽袋増額不排辨人使下庫窠名者曰煮酒酒息營田鹽塲蘆柴江江沙田額五釐關子為數五夥中因文移緩弊罅多諸郡網額虧數甚矣哉三衙殿前司在鳯凰山八盤嶺中置衙有御書閣凝香堂整暇堂山之上為月岩有亭扁曰延桂最高處曰介亭崖石嶙峋亭之後為冲天樓極高江海湖山奇偉之觀侍衛馬軍司移屯建康以行司邊帥兼領元有帥衙在保民坊内改為寺監公宇侍衛歩軍司在鐵冶嶺西衙有御書閣湖山堂錦綉樓相公井閣職閣門在和寜門外掌朝參朝賀工殿到班官等儀範上有知閣簿書宣贊及閣門祗候寄班等官四方客省館在東華門北客省者掌收接聖節建奉香及賀表外國使人往來接伴之禮四方館者掌收接諸州府郡朔望正冬賀表及大禮賀表等事御前忠佐軍頭引見司在文思院後有内等子營以正㕔知閣提㸃幕官以大使臣為幹辦司官監當諸局車輅門外院在嘉㑹置庫安玉輅及平等車製造御前軍器所在禮部貢院之西改隷殿司所管工役每季所製器納内庫萬全三指揮東西作兩營在所之東北編估打套局在左藏庫門内惠民利劑局在大府寺内之右製藥以給惠民局合暑臘藥以備宣賜太平惠民局置五局以藏熟藥價貨以惠民也南局在三省前西局衆安橋北北局市西坊南南外局浙江亭北外二局以北郭税務兼領惠民藥局收贖草料塲在天水院橋西有厫十眼受畿内所輸稻麥豆以給騏驥馬二院及宰執三衙之馬合同塲在過軍橋之下掌茶鹽鈔引合同㑹于庫在𣙜貨務置隷都茶塲悉視川錢法行之以務門兼職以都司官提領日以工匠二百有四人以取於左帑而印㑹歸庫矣造㑹紙局在赤山湖濱先造於徽城次成都以蜀紙起解後因路逺而弗給詔杭州置局於九曲池遂徙於今安溪亦有局仍委都司官屬提領但工役經定額見役者日以一千二百人耳交引庫在太府寺門内専印造茶鹽鈔引遂請丞簿食押法物庫在梅家北掌祭祀法服朝服冠珮帶舄及大禮明禋旗旛衫袍等内侍領其職度牒庫在油車巷掌僧道二流承恩勑牒市舶務在保安門外瓶塲河下凡梅商自外至杭受其券而考驗之又有新務在梅家橋北司農排岸司在前洋街掌狗卸諸州郡宣限綱運檢察搜空而縶其不登岸者三省樞宻院激賞錢庫在俞家園激賞酒庫在錢塘縣南左右騏驥二院在漾沙坑兩院以馬二十四匹為額每月朝參各院以御馬三匹至和寜門立於南向朝罷而囘院象院在嘉㑹門外御馬院養餵安南王貢至象三絭左右騎御直在七官宅山上左右教駿營在麗正門左右御馬院使臣營銀在嘉㑹門外牛羊司在𣙜貨務後掌御膳及祭之牲有滌宮六和塔之南諸倉省倉上界在天水院橋北其厫有八眼受納浙右米以充上供及宰執百官親王宗室内侍仍支給王城班直省部職員省倉中界在東青門外菜市塘有厫三十七眼皆受納浙右苗綱經常和糴公田樁積等米以供朝家科支農寺宣限凡諸軍諸司三學及百司顧券諸局工役等人皆給焉省倉下界在東倉鋪剏於舊址極廣袤朝家更修乃析三之二建厫㕔八十眼豐儲倉在仁和縣側倉橋東以公田浩瀚諸倉不足以受納以豐儲増剏成厫百眼豐儲西倉在餘杭門外佐家橋北其厫五十九眼端平倉在餘杭門外德勝橋東石儲漕糴後歸農寺蒞以京局官而領之咸淳間重修有木榭扁曰介然蓋取太倉箴語而併箴刻於石有厫五十六眼淳祐倉在餘杭門内斜橋南元剏以儲米糴於帥司其後朝家撥支賑糴百姓自後付農寺以給諸軍諸司有厫一百眼平糴倉在仙林寺東剏以儲安米今農米皆入焉咸淳倉在冬靑門内後軍寨北議増建廩以儲公田嵗入之米買瓊華廢圃及以内酒庫柴炭屋帥司建倉厫一百眼嵗貯公田米六百萬餘石凡諸倉支納下卸自有下卸指揮兵士遇日分支遣皆至祗役义袋自有賃者應辦如遇支界日倉前成市水陸壅塞諸軍校給打諸糧不許雇人搬擔須視於厫中肩出倉外此祖宗立法如此内司官内侍省知省都知御帶御藥苑使門司殿長閣長内轄内監丞受隨都知下都監儀令上名扶持直掌權苑提舉提轄御前諸宫觀提㸃皇城司御輦馬御馬院兼提舉諸内司庫藏司所等處更有聽喚一百員團練四員兩攅宫宫使隨父㫖教小真殿一百員内宫散祗候不記多數各有所轄職名主管事務内諸司皇城司禁衛所符寳所主管大内鑰匙庫御藥院内東門司内通進司御前軍器庫睿思設庫内藏庫奉宸庫内軍器庫南廊庫安故庫生料庫果子庫香藥庫進奉庫殿中省後苑御膳所御厨六尚局翰林司儀鑾司八作司修内司御前内轄司東西庫南北庫甲仗庫法物庫蜜煎庫内司綱房青器窰内司備内庫御前應奉所萬夀香所御服所裹御所絲所腰帶所八作司意思房燈局御馬院教樂所天章閣樂器庫翰林書藝局道場庫祗候庫御醋庫主管往來國信所東庫御輦院車輅院皇城輦宫營騏驥院教唆營騎從馬院象院大輦院内轄司濠寨司織染所奉安所御酒庫主管翰林醫官庫太醫局合同慿由司良馬院使臣院快行營黄院子營皂院子營輕□庫外庫御前諸宫觀太廟營景靈萬夀宫老兒營慈元殿庫皇后殿庫呉益國位庫淑妃昭修容儀美人才人諸位庫以上並是内侍官兼職提勲提舉等職外有皇城司御馬院象院係知閣御帶環衛官兼領幹辦之職其餘外庫院幹辦之官係右選官領其職也夢粱録巻九"
      },
      {
        "index": 2,
        "text": "欽定四庫全書夢粱録巻九　　　　　　宋　呉自牧　撰三省樞使諌官三省即尚書省中書省門下省樞宻院國初循唐舊制置院於中省之北今在都堂東工為樞屬列曹之所蓋樞宻使率以宰臣兼領自知院以下皆聚於都堂治事省院在和寜門北首舊寜寺也樞宻院後建經武閣係藏經武要畧之文中省門下後省在都堂後諫院在後省之西檢正左右司在諫院之右向東承㫖檢詳編修在樞宻院三省樞宻院監門大門之南三省樞宻院架閣在制勑院後御史臺在清河坊内北向蓋取嚴肅之義内有朝堂即臺㕔也自紹興以來未甞置對有屬臺臣讞問則刑察就聽於大理寺問罪矣六部六部在三省樞宻院之南部之中堂名曰論思獻納之堂吏部掌天官依唐制以文武有官人分左右銓選名之尚左尚右侍左侍右司封司勲考功凡七司以掌文武注授到部推賞等事户部名為地官又稱民部掌天下州郡財賦得財用耗而復衍倉廩虚而復實之事禮部謂之春官掌禮儀討論典故講遺興禮大朝聘禮慶賀朝儀生辰聖節元旦冬至朝㑹郊祀明堂合祀天地祖宗典䇿秋享祭祀社稷封賜祀典祠廣功臣勛烈配享及賜家廟祭器等事兵部謂之夏官掌兵伍廂軍武舉投試武藝金吾街仗人司兵及大將出征告廟破賊露布鹵簿字圖若蕃夷屬户授官封爵等事及天下地圖堡塞烽堠番夷歸服内附皆掌之又稱駕部掌輦輅車乗廏牧雜畜乗具傳驛之政令辨其出入之數再名庫部堂軍器儀仗鹵簿法式隨軍坊城什物及供帳之事是為四司主掌也刑部謂之秋官掌邦典之重輕民訟之疑惑重刑之出入官僚之憲讞皆主之蓋民不問大小生死事體所係四方訟刑得其平直發於天庭以稱其職唐制刑部分為四司曰刑部曰都官曰北部曰司門是也工部謂之冬官掌工役程式及天下屯田文武官職田京都衢關苑囿山澤草木畋獵漁捕運漕碾磑之事唐制名為四曰工部曰屯田曰虞部曰水部一皆所總也六部監門六部監門在六部大門之左凡所掌之事𨽻於六部部門受其出入之時以聽上稽訪門之司存蓋至是而愈重矣奉行列曹之命以正胥吏之失贊長貳之懲決以遵張官之意耳　六部架閣其庫在天水院橋掌六曹之文書主二十四司之案牘故官置庫掌其架閣皆無失悞矣諸寺太常寺在羅漢洞掌奉常禮儀討論典故祭器太常樂器等事寺内有昭勲崇德閣閣上繪像文武功勛大臣自忠獻趙韓王普以下二十五人於其上也宗正寺玉牒所在太廟南玉牒建局以宰臣提舉從官兼修撰宗正卿少以下悉預修宗藩慶系録仙源積慶圖等書檢討官亦以他職兼耳大理寺在仁和縣西設卿少丞簿評事司直之官及治獄都轄推吏等家屬皆居於寺内以嚴出入之禁掌朝廷刑棘廷尉之職按法斷刑治獄推劾等事司農寺在保民坊内國制以户部掌國計而司農列卿少丞簿贊矣如諸州府縣道每年上供及宰執百官軍糧宣限米斛皆委専官吏卒下各路州縣坐徵以應宣限支用也大府寺在保民坊内係周官職總局二十有四如諸軍諸司糧審四院左藏二庫買務賣塲及編奎兩司和劑惠民四局祗候鈔引院皆屬掌矣祕書省祕書省在天井坊之左東都建於禁中紹興間以殿司寨基建省有殿扁曰右文之殿祕閣在殿後傳奉御書製書畫古器等兩廡列累朝制書石刻國史實録院在殿東提舉官各在殿西道山堂在閣後東西二閣監少之位丞簿管職閣列於兩廊堂之前著作之庭在堂後有小軒置石刻東坡畫竹於中西有四閣著作著佐之位國史日厯所在著作庭東廡有汗青軒編纂㑹要所在著作庭西廡日厯㑹安庫經史諸子書籍庫共七庫俱列於殿外東西兩廡書列庫在著作庭之右後圃有群玉堂以東坡畫竹真跡為屏有蓬萊庭前為鑿池度以石橋池上疊石為山又有亭者六扁曰芳香席珍方壺含章茹芝繹志次有射圃矣含章亭後有渾儀基乃太史推瞻星象之用也勑令所在侍郎橋南専為詳定編修諸司勅令蓋謹法度廣賢才耳諸監國子監在紀家橋太學之側設祭酒司業丞簿等官専掌天子之學校訓導生員之職總掌國子太學事務生員出入規矩考課試遵訓導天子視學皇太子齒胄則講議釋奠等禮也監㕔繪魯國圖東西為丞簿位後看書庫官位中為堂繪三禮圖於壁用至道故事有圃亭扁曰芳潤丞錢聞詩扁以𨽻古書板庫在中門内將作監在保民坊設監少丞簿掌計料監造官司營房舍屋皆隷焉蓋漢制將作大匠沿襲秦官亦少皥氏以五雉為五工正以利器用唐虞共工周官考工之職也軍器監在保民坊監有長貳丞簿之官率屬治與唐六典建官不殊掌製造御前軍器别置提舉提轄等官蒞其役近年専委殿岩而監製本監蓋以省也大宗正司大宗正司在天慶坊内以魏憲惠王府舊趾築之掌親屬宗廟之事自漢魏隋唐迄於宋因而不改以皇族官位高有德望者而領之又以本族尊高為判本司又増同知以為之輔宗司有閣扁曰屬籍之閣于以見宗屬蕃衍盛大而己省所茶鹽所㑹子所公田所封樁安邊所並在三省大門内職以都司官兼提領舊有安邊所創於嘉定初専充拘催簿緣家産更有市𣙜所牙契所後因吏胥蠧𡚁走卒繁擾遂廢其名撥入封樁所以併掌之今有創市舶所官府察見吏姦亦行省罷矣六院四轄登聞檢院鼓院始建於和寜遂移於麗正左右闕庭之南左檢院右鼓院按唐舊制後四軌以通下情名曰崇仁司諌申明招賢遵體以使四方賢才便其上達都進奏院在朝天門外掌邦國傳送之事以鈐轄諸道傳遞官兵則周官行夫其職也官告院在部門之北士大夫自一命以下至於公卿王爵軍卒一資以下至於節龯告命皆隷院給之如文則吏部武則兵部宗戚及命婦司封屬之考校勛績司勲掌之凡四司皆集本部出誥耳元豐改制俱悉吏部行文武告命鈔而蕃官兵部自後皆歸吏部右選文思院在北橋東京都舊制監官分兩界曰上界造金銀珠玉曰下界造銅錢竹朩雜料然兩界監官廨舍毋得近本院隣牆並壁居所以防𡚁欺也但金銀犀玉工巧之制綵繪裝細之飾若輿輦法物器具等皆隷焉諸司諸軍料糧院在洋沙坑七官宅廢屋諸司諸軍察計院在保民坊内舊馬軍教塲基置院且如料糧院者乃諸司諸軍仰上之祿均也尤不可不嚴設官置吏故其専心致意支撥無差矣審計院者自宮禁朝廷百僚以下至於内侍御士及於諸軍兵卒凡賦禄者以式法審其名數而其辟名者唯郊祀賜緡己乃審録有疑予則召以法凡四方之計籍上於大農則逆其㑹凡有司議調度㑹賦出則諏焉𣙜貨務都茶塲通在橋東蓋國初循唐制舊以九路之漕自達於維去則貨茶回則轉鹽諸路留而庾之官納鈔引以便商價但鈔引之法通行則設官専職主之課衍事繁官曹之選於斯重矣雜買務雜賣塲在𣙜貨務内唐制謂之官市宋初為市買司太平興國年間方更名雜買務奉禁中買賣而平其值南渡後合局於此凡宫禁月料朝省紙劄文思製造和劑修合封樁所積編估以時其直打套以籍其數而就售焉又置提轄總其務耳左藏庫有東西二庫在清湖橋又韓世忠所獻賜第基建庫東庫則掌幣帛駞紬之屬西庫則掌金銀泉劵綵纊之屬蓋朝廷用度多靡於澹岳燭湖之江淮之賦則歸於四總領餉諸屯軍則東西兩庫嵗入絹計者率百四十萬以緡計之率一千萬給遣大軍居十之七宫禁百司祿賜裁三有非泛浩繁之費則請于朝往往出内帑樁以補其闕耳封樁上庫在三省大門内封樁下庫在左藏庫中門安邊太平庫在下庫南蓋封樁工庫肇於孝廟之時以備緩急支撥又分户部錢物隷本所則有上下庫之别上庫窠名者曰折帛總制増鹽三分鹽袋増額不排辨人使下庫窠名者曰煮酒酒息營田鹽塲蘆柴江江沙田額五釐關子為數五夥中因文移緩弊罅多諸郡網額虧數甚矣哉三衙殿前司在鳯凰山八盤嶺中置衙有御書閣凝香堂整暇堂山之上為月岩有亭扁曰延桂最高處曰介亭崖石嶙峋亭之後為冲天樓極高江海湖山奇偉之觀侍衛馬軍司移屯建康以行司邊帥兼領元有帥衙在保民坊内改為寺監公宇侍衛歩軍司在鐵冶嶺西衙有御書閣湖山堂錦綉樓相公井閣職閣門在和寜門外掌朝參朝賀工殿到班官等儀範上有知閣簿書宣贊及閣門祗候寄班等官四方客省館在東華門北客省者掌收接聖節建奉香及賀表外國使人往來接伴之禮四方館者掌收接諸州府郡朔望正冬賀表及大禮賀表等事御前忠佐軍頭引見司在文思院後有内等子營以正㕔知閣提㸃幕官以大使臣為幹辦司官監當諸局車輅門外院在嘉㑹置庫安玉輅及平等車製造御前軍器所在禮部貢院之西改隷殿司所管工役每季所製器納内庫萬全三指揮東西作兩營在所之東北編估打套局在左藏庫門内惠民利劑局在大府寺内之右製藥以給惠民局合暑臘藥以備宣賜太平惠民局置五局以藏熟藥價貨以惠民也南局在三省前西局衆安橋北北局市西坊南南外局浙江亭北外二局以北郭税務兼領惠民藥局收贖草料塲在天水院橋西有厫十眼受畿内所輸稻麥豆以給騏驥馬二院及宰執三衙之馬合同塲在過軍橋之下掌茶鹽鈔引合同㑹于庫在𣙜貨務置隷都茶塲悉視川錢法行之以務門兼職以都司官提領日以工匠二百有四人以取於左帑而印㑹歸庫矣造㑹紙局在赤山湖濱先造於徽城次成都以蜀紙起解後因路逺而弗給詔杭州置局於九曲池遂徙於今安溪亦有局仍委都司官屬提領但工役經定額見役者日以一千二百人耳交引庫在太府寺門内専印造茶鹽鈔引遂請丞簿食押法物庫在梅家北掌祭祀法服朝服冠珮帶舄及大禮明禋旗旛衫袍等内侍領其職度牒庫在油車巷掌僧道二流承恩勑牒市舶務在保安門外瓶塲河下凡梅商自外至杭受其券而考驗之又有新務在梅家橋北司農排岸司在前洋街掌狗卸諸州郡宣限綱運檢察搜空而縶其不登岸者三省樞宻院激賞錢庫在俞家園激賞酒庫在錢塘縣南左右騏驥二院在漾沙坑兩院以馬二十四匹為額每月朝參各院以御馬三匹至和寜門立於南向朝罷而囘院象院在嘉㑹門外御馬院養餵安南王貢至象三絭左右騎御直在七官宅山上左右教駿營在麗正門左右御馬院使臣營銀在嘉㑹門外牛羊司在𣙜貨務後掌御膳及祭之牲有滌宮六和塔之南諸倉省倉上界在天水院橋北其厫有八眼受納浙右米以充上供及宰執百官親王宗室内侍仍支給王城班直省部職員省倉中界在東青門外菜市塘有厫三十七眼皆受納浙右苗綱經常和糴公田樁積等米以供朝家科支農寺宣限凡諸軍諸司三學及百司顧券諸局工役等人皆給焉省倉下界在東倉鋪剏於舊址極廣袤朝家更修乃析三之二建厫㕔八十眼豐儲倉在仁和縣側倉橋東以公田浩瀚諸倉不足以受納以豐儲増剏成厫百眼豐儲西倉在餘杭門外佐家橋北其厫五十九眼端平倉在餘杭門外德勝橋東石儲漕糴後歸農寺蒞以京局官而領之咸淳間重修有木榭扁曰介然蓋取太倉箴語而併箴刻於石有厫五十六眼淳祐倉在餘杭門内斜橋南元剏以儲米糴於帥司其後朝家撥支賑糴百姓自後付農寺以給諸軍諸司有厫一百眼平糴倉在仙林寺東剏以儲安米今農米皆入焉咸淳倉在冬靑門内後軍寨北議増建廩以儲公田嵗入之米買瓊華廢圃及以内酒庫柴炭屋帥司建倉厫一百眼嵗貯公田米六百萬餘石凡諸倉支納下卸自有下卸指揮兵士遇日分支遣皆至祗役义袋自有賃者應辦如遇支界日倉前成市水陸壅塞諸軍校給打諸糧不許雇人搬擔須視於厫中肩出倉外此祖宗立法如此内司官内侍省知省都知御帶御藥苑使門司殿長閣長内轄内監丞受隨都知下都監儀令上名扶持直掌權苑提舉提轄御前諸宫觀提㸃皇城司御輦馬御馬院兼提舉諸内司庫藏司所等處更有聽喚一百員團練四員兩攅宫宫使隨父㫖教小真殿一百員内宫散祗候不記多數各有所轄職名主管事務内諸司皇城司禁衛所符寳所主管大内鑰匙庫御藥院内東門司内通進司御前軍器庫睿思設庫内藏庫奉宸庫内軍器庫南廊庫安故庫生料庫果子庫香藥庫進奉庫殿中省後苑御膳所御厨六尚局翰林司儀鑾司八作司修内司御前内轄司東西庫南北庫甲仗庫法物庫蜜煎庫内司綱房青器窰内司備内庫御前應奉所萬夀香所御服所裹御所絲所腰帶所八作司意思房燈局御馬院教樂所天章閣樂器庫翰林書藝局道場庫祗候庫御醋庫主管往來國信所東庫御輦院車輅院皇城輦宫營騏驥院教唆營騎從馬院象院大輦院内轄司濠寨司織染所奉安所御酒庫主管翰林醫官庫太醫局合同慿由司良馬院使臣院快行營黄院子營皂院子營輕□庫外庫御前諸宫觀太廟營景靈萬夀宫老兒營慈元殿庫皇后殿庫呉益國位庫淑妃昭修容儀美人才人諸位庫以上並是内侍官兼職提勲提舉等職外有皇城司御馬院象院係知閣御帶環衛官兼領幹辦之職其餘外庫院幹辦之官係右選官領其職也夢粱録巻九"
      }
    ]
  }
}