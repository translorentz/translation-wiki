{
  "chapterNumber": 4,
  "title": "巻四",
  "sourceContent": {
    "paragraphs": [
      {
        "index": 1,
        "text": "欽定四庫全書夢粱録巻四　　　　　　宋　吳自牧　撰六月六月季夏正當三伏炎暑之時内殿朝參之際命翰林司供給氷雪賜禁衛殿直觀從以解暑氣六月初六日勅封䕶國顯應興福普佑真君乃磁州崔府君係東漢人也朝廷建觀在閣門外聚景園前靈芝寺側賜觀額名曰顯應其人於靖康時髙廟為親王日出使到磁州界神顯靈衛駕因此官建觀宇崇奉香火以褒其功此日内廷差天使降香設醮貴戚士庶多有獻香化紙是日湖中畫舫俱艤堤邊納涼避暑恣眠栁影飽挹荷香散髪披襟浮𤓰沉李或酌酒以狂歌或圍碁而垂釣逰情寓意不一而足盖此時爍石流金無可為翫姑借此以行樂七月七月秋孟例於上旬内車駕詣景靈宫行孟享之禮以秋陽正炎上命宰執分詣立秋日太史局委官吏於禁廷内以梧桐樹植於殿下俟交秋時太史官穿秉奏曰秋來其時梧葉應聲飛落一二片以寓報秋意都城内外侵晨滿街叫賣楸葉婦人女子及兒童輩爭買之剪如花様挿於鬢邊以應時序七夕七月七日謂之七夕節其日晚晡時傾城兒童女子不問貧富皆著新衣富貴之家於髙樓危榭安排筵㑹以賞節序又於廣庭中設香案及酒果遂令女郎望月瞻斗列拜次乞巧於女牛或取小鼅鼄以金銀小盒兒盛之次早觀其網絲圓正名曰得巧内庭與貴宅皆塑賣磨喝樂又名摩㬋羅孩兒悉以土朩雕塑更以造綵裝襴座用碧紗罩籠之下以桌兒架之用青緑銷金桌衣圍䕶或以金玉珠翠裝飾尤佳又於數日前以紅熝雞果食時新果子互相饋送禁中意思蜜煎局亦以鵲橋仙故事先以水蜜朩𤓰進入市井兒童手執新荷葉效摩㬋羅之狀此東都流傳至今不改不知出何文記也解制日七月十五日一應大小僧尼寺院設齋解制謂之法嵗周圓之日自解制後禪教僧尼從便給假起單或行脚或歸受業皆所不拘其日又值中元地官赦罪之辰諸宫觀設普度醮與士庶祭㧞宗親貴家有力者於家設醮飯僧薦悼或㧞孤爽僧寺亦於此日建盂蘭盆㑹率施主錢米與之薦亡家市賣冥衣亦有賣轉明菜花花油餅酸餡沙餡乳糕豐糕之類賣麻穀窠兒者以此祭祖宗寓預報秋成之意雞冠花供養祖宗者謂之洗手花此日都城之人有就家享祀者或往墳所拜掃者禁中車馬出攅宫以盡朝陵之禮及往諸王妃嬪等墳行祭享之誠后殿賜錢差内侍往龍山放江燈萬盞州府委佐貳官就浙江税務㕔設斛以享江海神鬼是月𤓰桃梨棗盛有雞頭亦有數品若揀銀皮子嫩者為佳市中呌賣之聲不絶中貴戚里多以金盒絡繹買入禁中如宅舍市井欲市者以小新荷葉包摻以麝香用紅小索繫之八月八月上丁日太宗孝宗庠縣學俱行秋丁釋奠禮秋社日朝廷及州縣差官祭社稷壇盖春祈而秋報也秋社日有士庶家妻女婦外家回皆以新葫蘆兒棗兒等為遺俗諺云謂之宜良外甥兒之兆耳中秋前諸酒庫申明㸃檢所擇日排辦迎新帥司率本州軍伍及九縣場廵尉軍卒並節制殿歩兩司軍馬往蒲橋教場教閲都人觀覩尤盛於春季也中秋八月十五日中秋節此夜月色倍明於常時又謂之月夕此際金風薦爽玉露生凉丹桂香飄銀蟾光滿王孫公子富家巨室莫不登危樓臨軒翫月或登廣榭玳筵羅列琴瑟鏗鏘酌酒髙歌恣以竟夕之歡至如鋪席之家亦登小小月臺安排家宴團圞子女以酬佳節雖陋巷貧窶之人解衣市酒勉强迎歡不肯虚度此夜天街買賣直至五鼓翫月逰人婆娑於市至曉不絶盖金吾不禁故也解圍二年一次八月十五日放貢舉應諸州郡府及各路運司並於此日放試其本州貢院止放本州諸縣應舉士人運司放一路寓居士人及有官文武舉人并宗女夫等本州貢院在錢塘門外王家橋運司貢院在湖州市三學生員就禮部貢院赴解試宰執侍從在朝文武官子姪等併於國子監牒試則就州縣並於十五日為頭排日試三場若諸州府及各漕司亦於十五日放試其諸處貢院前賃待試房舍雖一榻之屋賃金不下數十楮親朋饋送赴解士人㸃心則曰黄甲頭魁雞以得物稱之是為佳䜟杭城輦轂之地恩例特優本州元解額七十名今增作名諸州各有定額兩浙運司寓試士人約二百名取一名有官文武人及登仕郎皆十人取一人國子牒試則五人取一名太宗武學士人約四五人取一名舉州貢院放榜之際帥臣親往院中開拆一銀牌親書得解人姓名付㨗音往報諸路州郡供設鹿鳴宴待貢士又取程文次者為待補名數無定額伺末嵗朝廷放補諸州路得補士人皆到都就試中榜者則入太學為生員免三學得補者經吏部給授綾然後參學此朝廷待士之重功名皆自此發軔也觀潮臨安風俗四時奢侈賞翫殆無虚日西有湖光可愛東有江潮堪觀皆絶景也毎嵗八月内潮怒勝於常時都人自十一日起便有觀者至十六十八日傾城而出車馬紛紛十八日最為繁盛二十日則稍稀矣十八日盖因帥座出郊教習節制水軍自廟子頭直至六和塔家家樓屋盡為貴戚内侍等雇賃作看位觀潮向有白樂天詠潮詩曰早潮纔落晚潮來一月周流六十廻不獨光隂朝復莫杭州老去被潮催又蘇東坡詠中秋觀夜潮詩曰定知玉兎十分圓已作霜風九日寒寄語重門休上鑰夜潮留向月中看萬人鼓譟懾吳儂猶似浮江老阿童欲識潮頭髙㡬許越山渾在浪花中江邊身世兩悠悠人與滄波共白頭造物亦知人易老故教江水更西流吳兒生長狎濤瀾冒利輕生不自憐東海若知明主意應教斥鹵變桑田江神河伯兩醯雞海若東來氣吐霓安得夫差水犀手三千强弩射潮低林和靖詠秋江詩云蒼茫水嘴鷺鶿眠片紙無痕浸碧天最愛蘆花經雨後一篷煙火飯漁船治平郡守蔡端明詩云天捲潮廻出海東人間何事可爭雄千年浪説鴟夷怒一信全疑渤澥空浪静最宜聞夜枕峥嶸須待駕秋風尋思物理真難到隨月虧圓亦未通其杭人有一等無賴不惜性命之徒以大綵旗或小清凉傘紅緑小傘兒各繫綉色緞子滿竿伺潮出海門百十為羣執旗泅水上以迓子胥弄潮之戲或有手脚執五小旗浮潮頭而戲弄向於治平年間郡守蔡端明内翰見其往往有沉没者作戒約弄潮文云斗牛之外吳越之中唯江濤之最雄乘秋風而益怒乃其俗習於此觀逰厥有善泅之徒競作弄潮之戲以父母所生之遺體投魚龍不測之深淵自謂矜誇時或沉溺精魂永淪於泉下妻孥望哭於水濱生也有涯盍終於天命死而不弔重棄於人倫推予不忍之心伸爾無家之戒所有今年觀潮並依常例其軍人百姓輙敢弄潮必行科罰自後官府禁止然亦不能遏也向有前輩作看弄潮詩云弄罷江潮晚入城紅旗颭颭白旗輕不因㑹喫翻頭浪争得天街鼓樂迎且帥府節制水軍教閲水陣統制部押於潮未來時下水打陣展旗百端呈拽又於水中動鼓吹前面導引後擡將官於水面舟楫分布左右旗幟滿船上竿舞鎗飛箭分列交戰試爆放煙㨗追舟火箭羣下燒毁功成鳴鑼放教賜犒等差緣因車駕幸禁中觀潮殿庭下視江中但見軍儀於江中整肅部伍望闕奏喏聲如雷震余扣及内侍方曉其尊君之禮也其日帥司備牲禮草履沙朩板於潮來之際俱祭於江中士庶多以經文投於江内是時正當金風薦爽丹桂飄香尚復身安體健如之何不對景行樂乎夢粱録巻四<史部,地理類,雜記之屬,夢粱錄>"
      },
      {
        "index": 2,
        "text": "欽定四庫全書夢粱録巻四　　　　　　宋　吳自牧　撰六月六月季夏正當三伏炎暑之時内殿朝參之際命翰林司供給氷雪賜禁衛殿直觀從以解暑氣六月初六日勅封䕶國顯應興福普佑真君乃磁州崔府君係東漢人也朝廷建觀在閣門外聚景園前靈芝寺側賜觀額名曰顯應其人於靖康時髙廟為親王日出使到磁州界神顯靈衛駕因此官建觀宇崇奉香火以褒其功此日内廷差天使降香設醮貴戚士庶多有獻香化紙是日湖中畫舫俱艤堤邊納涼避暑恣眠栁影飽挹荷香散髪披襟浮𤓰沉李或酌酒以狂歌或圍碁而垂釣逰情寓意不一而足盖此時爍石流金無可為翫姑借此以行樂七月七月秋孟例於上旬内車駕詣景靈宫行孟享之禮以秋陽正炎上命宰執分詣立秋日太史局委官吏於禁廷内以梧桐樹植於殿下俟交秋時太史官穿秉奏曰秋來其時梧葉應聲飛落一二片以寓報秋意都城内外侵晨滿街叫賣楸葉婦人女子及兒童輩爭買之剪如花様挿於鬢邊以應時序七夕七月七日謂之七夕節其日晚晡時傾城兒童女子不問貧富皆著新衣富貴之家於髙樓危榭安排筵㑹以賞節序又於廣庭中設香案及酒果遂令女郎望月瞻斗列拜次乞巧於女牛或取小鼅鼄以金銀小盒兒盛之次早觀其網絲圓正名曰得巧内庭與貴宅皆塑賣磨喝樂又名摩㬋羅孩兒悉以土朩雕塑更以造綵裝襴座用碧紗罩籠之下以桌兒架之用青緑銷金桌衣圍䕶或以金玉珠翠裝飾尤佳又於數日前以紅熝雞果食時新果子互相饋送禁中意思蜜煎局亦以鵲橋仙故事先以水蜜朩𤓰進入市井兒童手執新荷葉效摩㬋羅之狀此東都流傳至今不改不知出何文記也解制日七月十五日一應大小僧尼寺院設齋解制謂之法嵗周圓之日自解制後禪教僧尼從便給假起單或行脚或歸受業皆所不拘其日又值中元地官赦罪之辰諸宫觀設普度醮與士庶祭㧞宗親貴家有力者於家設醮飯僧薦悼或㧞孤爽僧寺亦於此日建盂蘭盆㑹率施主錢米與之薦亡家市賣冥衣亦有賣轉明菜花花油餅酸餡沙餡乳糕豐糕之類賣麻穀窠兒者以此祭祖宗寓預報秋成之意雞冠花供養祖宗者謂之洗手花此日都城之人有就家享祀者或往墳所拜掃者禁中車馬出攅宫以盡朝陵之禮及往諸王妃嬪等墳行祭享之誠后殿賜錢差内侍往龍山放江燈萬盞州府委佐貳官就浙江税務㕔設斛以享江海神鬼是月𤓰桃梨棗盛有雞頭亦有數品若揀銀皮子嫩者為佳市中呌賣之聲不絶中貴戚里多以金盒絡繹買入禁中如宅舍市井欲市者以小新荷葉包摻以麝香用紅小索繫之八月八月上丁日太宗孝宗庠縣學俱行秋丁釋奠禮秋社日朝廷及州縣差官祭社稷壇盖春祈而秋報也秋社日有士庶家妻女婦外家回皆以新葫蘆兒棗兒等為遺俗諺云謂之宜良外甥兒之兆耳中秋前諸酒庫申明㸃檢所擇日排辦迎新帥司率本州軍伍及九縣場廵尉軍卒並節制殿歩兩司軍馬往蒲橋教場教閲都人觀覩尤盛於春季也中秋八月十五日中秋節此夜月色倍明於常時又謂之月夕此際金風薦爽玉露生凉丹桂香飄銀蟾光滿王孫公子富家巨室莫不登危樓臨軒翫月或登廣榭玳筵羅列琴瑟鏗鏘酌酒髙歌恣以竟夕之歡至如鋪席之家亦登小小月臺安排家宴團圞子女以酬佳節雖陋巷貧窶之人解衣市酒勉强迎歡不肯虚度此夜天街買賣直至五鼓翫月逰人婆娑於市至曉不絶盖金吾不禁故也解圍二年一次八月十五日放貢舉應諸州郡府及各路運司並於此日放試其本州貢院止放本州諸縣應舉士人運司放一路寓居士人及有官文武舉人并宗女夫等本州貢院在錢塘門外王家橋運司貢院在湖州市三學生員就禮部貢院赴解試宰執侍從在朝文武官子姪等併於國子監牒試則就州縣並於十五日為頭排日試三場若諸州府及各漕司亦於十五日放試其諸處貢院前賃待試房舍雖一榻之屋賃金不下數十楮親朋饋送赴解士人㸃心則曰黄甲頭魁雞以得物稱之是為佳䜟杭城輦轂之地恩例特優本州元解額七十名今增作名諸州各有定額兩浙運司寓試士人約二百名取一名有官文武人及登仕郎皆十人取一人國子牒試則五人取一名太宗武學士人約四五人取一名舉州貢院放榜之際帥臣親往院中開拆一銀牌親書得解人姓名付㨗音往報諸路州郡供設鹿鳴宴待貢士又取程文次者為待補名數無定額伺末嵗朝廷放補諸州路得補士人皆到都就試中榜者則入太學為生員免三學得補者經吏部給授綾然後參學此朝廷待士之重功名皆自此發軔也觀潮臨安風俗四時奢侈賞翫殆無虚日西有湖光可愛東有江潮堪觀皆絶景也毎嵗八月内潮怒勝於常時都人自十一日起便有觀者至十六十八日傾城而出車馬紛紛十八日最為繁盛二十日則稍稀矣十八日盖因帥座出郊教習節制水軍自廟子頭直至六和塔家家樓屋盡為貴戚内侍等雇賃作看位觀潮向有白樂天詠潮詩曰早潮纔落晚潮來一月周流六十廻不獨光隂朝復莫杭州老去被潮催又蘇東坡詠中秋觀夜潮詩曰定知玉兎十分圓已作霜風九日寒寄語重門休上鑰夜潮留向月中看萬人鼓譟懾吳儂猶似浮江老阿童欲識潮頭髙㡬許越山渾在浪花中江邊身世兩悠悠人與滄波共白頭造物亦知人易老故教江水更西流吳兒生長狎濤瀾冒利輕生不自憐東海若知明主意應教斥鹵變桑田江神河伯兩醯雞海若東來氣吐霓安得夫差水犀手三千强弩射潮低林和靖詠秋江詩云蒼茫水嘴鷺鶿眠片紙無痕浸碧天最愛蘆花經雨後一篷煙火飯漁船治平郡守蔡端明詩云天捲潮廻出海東人間何事可爭雄千年浪説鴟夷怒一信全疑渤澥空浪静最宜聞夜枕峥嶸須待駕秋風尋思物理真難到隨月虧圓亦未通其杭人有一等無賴不惜性命之徒以大綵旗或小清凉傘紅緑小傘兒各繫綉色緞子滿竿伺潮出海門百十為羣執旗泅水上以迓子胥弄潮之戲或有手脚執五小旗浮潮頭而戲弄向於治平年間郡守蔡端明内翰見其往往有沉没者作戒約弄潮文云斗牛之外吳越之中唯江濤之最雄乘秋風而益怒乃其俗習於此觀逰厥有善泅之徒競作弄潮之戲以父母所生之遺體投魚龍不測之深淵自謂矜誇時或沉溺精魂永淪於泉下妻孥望哭於水濱生也有涯盍終於天命死而不弔重棄於人倫推予不忍之心伸爾無家之戒所有今年觀潮並依常例其軍人百姓輙敢弄潮必行科罰自後官府禁止然亦不能遏也向有前輩作看弄潮詩云弄罷江潮晚入城紅旗颭颭白旗輕不因㑹喫翻頭浪争得天街鼓樂迎且帥府節制水軍教閲水陣統制部押於潮未來時下水打陣展旗百端呈拽又於水中動鼓吹前面導引後擡將官於水面舟楫分布左右旗幟滿船上竿舞鎗飛箭分列交戰試爆放煙㨗追舟火箭羣下燒毁功成鳴鑼放教賜犒等差緣因車駕幸禁中觀潮殿庭下視江中但見軍儀於江中整肅部伍望闕奏喏聲如雷震余扣及内侍方曉其尊君之禮也其日帥司備牲禮草履沙朩板於潮來之際俱祭於江中士庶多以經文投於江内是時正當金風薦爽丹桂飄香尚復身安體健如之何不對景行樂乎夢粱録巻四<史部,地理類,雜記之屬,夢粱錄>"
      }
    ]
  }
}