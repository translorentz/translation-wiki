{
  "chapterNumber": 6,
  "title": "卷六",
  "sourceContent": {
    "paragraphs": [
      {
        "index": 1,
        "text": "欽定四庫全書夢粱録卷六　　　　　　宋　吳自牧　撰十月十月孟冬正小春之時盖因天氣融和百花間有開一二朶者似乎初春之意思故曰小春月中雨謂之液雨百蟲飲此水而藏蟄至來春驚蟄雷始發聲之時百蟲方出蟄朔日朝家賜宰執以下錦名曰授衣且賜錦花色依品從給賜百官入朝起居衣錦襖三日士庶以十月節出郊掃松祭祀墳塋内庭車馬差宗室南班往攅宫行朝陵禮有司進煖爐炭太廟享新以告冬朔諸大刹寺院設開爐齋供貴家新裝煖閣低垂繡簾老穉團圞淺斟低唱以應開爐之序立冬立冬日朝廷差官祀神州地祇天神太乙十五日水官解厄之日宫觀士庶設齋建醮或解厄或薦亡立冬之後如遇瑞雪應序朝廷支給雪寒錢關㑹二十萬以賜軍民官放公私賃錢五七十以示優恤孟冬行朝饗禮遇明禋嵗行恭謝禮每嵗孟冬例於上旬行孟冬禮遇明禋行恭謝禮係先一日朝饗次日方行恭謝而官與宰相起居在學士院伺候駕出景靈宫待旦催班入帝庭殿中椽燭徹空明衛士拱立聽宣輦華炬金蓮引駕行駕前教樂所伶工導引作樂逍遙輦後鈞容直動鼓吹從後詣景靈宫行恭謝禮禮成就西齋殿賜平章執政親王百官宴盞次食品並如朝㑹聖節同凡羣臣飲量内侍先奏定酒斟淺深每盞用平尺量分數各有定數不得留殘前筵畢上降輦轉御屏百官少歇傳宣賜羣臣以下簪花從駕衛士起居官把路軍士等人並賜花檢㑹嘉定四年十月十九日降㫖遇大朝㑹聖節大宴及恭謝回鑾主上不簪花又條具遇聖節朝㑹宴賜羣臣通草花遇恭謝親饗賜羅帛花且臣寮花朶各依官序賜之宰臣樞密使合賜大花十八朶欒枝花十朶樞密使同簽書樞密院事賜大花十四朶欒枝花八朶敷文閣學士賜大花十二朶欒枝花六朶知閣官係正任承宣觀察使賜大花十朶欒枝花八朶正任防禦使至刺史各賜大花八朶欒枝花四朶横行使副賜大花六朶欒枝花二朶待制官大花六朶欒枝花二朶横行正使賜大花八朶欒枝花四朶武功大夫至武翼賜大花六朶正使皆欒枝花二朶帶遙郡賜大花八朶欒枝花二朶閣門宣輦舍人大花六朶簿書官加欒枝花二朶閣門祇候大花六朶欒枝花二朶樞密院諸房逐房副使承㫖大花六朶大使臣大花四朶諸色祇應人等各賜大花二朶自訓武郎以下武翼郎以下并帶職人並依官序賜花簪帶快行官帽花朶細巧並隨栁條教樂所伶工雜劇色渾裏上髙簇花枝中間裝百戲行則動轉諸司人員如幹殿幹及百司下親事等官多有珠翠花朶裝成花帽者惟獨至尊不簪花止平等輦後西黄羅扇影花而已都人瞻仰天表御街逺望如錦向有朝臣吟二十八字曰景靈行駕到和寧頭上宫花射綵雲歸向慈嚴誇盛事誓殫忠力報吾君又有恭謝一二詞詠之名滿庭芳鳯閣祥煙龍城佳氣明禋恭謝時豐綺羅争看幙捲南風十里仙儀寳仗紅翠玉碾玲瓏鑾回也簫韶緩奏聲在五雲中千官迎萬乘絲綸疊疊錦繡重重聽鳴矟輦路宴罷鼇宫瞻仰天顔喜君恩霈寰宇雍容生平願洪基固拱聖夀永無窮慶清朝銀漏花殘紅消燭淚九重魚鑰韶聲沸奏萬乘祥曦門外盖聖君恭謝靈休謹訪景明嘉禮天意好祥風瑞月榭正當小春天氣禁街十里香中御輦萬紅影裏千官花底控繡勒寳鞭搖曵看萬年永慶吾皇撚指又曕三載御街行時康三載昇平世恭謝三朝禮羣臣禁衛帶花回齪巷兒郎精鋭戰袍新様團雕擁重隘圍子隊繡衣花帽挨排砌錦仗天街裏有如仙隊玉皇來妙樂鈞天盈耳都民觀望時果是消災滅罪瑞鶴仙歡聲盈萬户慶景陵禮畢鑾輿逰步西郊暖風布喜湖山深鎖飛煙飛霧傳收繡羽驊騮馳驟狨縷望彤芳穏穏金鑾衮鸞翔舞雲過近回天廏錫宴瓊津洪恩均顧霞天向莫翠華動舞韶舉絳紗籠千㸃星飛清禁銀燭交輝輦路瑞光中𣺌祝無疆太平聖主車駕還内后妃殿閣䝉頒犒餅胾髙裝數百重均給隨鑾禁衛士狼餐皆有喜歡容十一月冬至十一月冬至正當小雪大雪氣候大抵杭都風俗舉行典禮四方則之為師最是冬至嵗節士庶所重如送饋節儀及舉杯相慶祭享宗姻加於常節士庶所重如晨雞之際太史觀雲氣以卜休祥一陽後日晷漸長比孟月則添一線之功杜甫詩曰愁日愁隨一線長正謂此也此日宰臣以下行朝賀禮士夫庶人互相為慶太廟行薦黍之典朝廷命宰執祀於圜丘官放公私僦金三日車駕詣攅宫朝享十二月季冬之月正居小寒大寒時候若此月雨雪連綿以細民不易朝廷賜關㑹給散軍民賃錢公私放免不徴自冬至後戌日數至第三戌便是臘日謂之君王臘臘月内可鹽猪羊等肉或作腊𤜱法魚之類過夏皆無損壊惠民局及士庶修製臘藥俱無蟲疰之患此月八日寺院謂之臘八大刹等寺俱設五味粥名曰臘八粥亦設紅糟以麩孔諸果笋芋為之供僧或饋送檀施貴宅等家二十四日不以窮富皆備食餳豆祀竈此日市間及街坊叫賣五色米食花膠牙餳箕豆聲叫聲鼎沸其夜家家以燈照於卧床下謂之照虛耗二十五日士庶家煮赤豆粥祀食神名曰人口粥有猫狗者亦與焉不知出於何典考之此月雖無節序而豪貴之家如天降瑞雪則開筵飲宴塑雪獅裝雪山以㑹親朋淺斟低唱倚玉偎香或乘騎出湖邊看湖山雪景瑤林瓊樹翠峯似玉畫亦不如詩人才子遇此景則以臘雪煎茶吟詩咏曲更唱迭和或遇晴明則邀朋約友夜逰天街觀舞隊以預賞元夕嵗旦在邇鋪席有貨畫門神桃符迎春牌兒紙馬鋪印鍾馗財馬廻頭馬等饋與主顧更以蒼术山棗辟瘟丹相遺如宫觀羽流以交年䟽仙术湯等送檀施家醫士亦餽屠蘇袋以五色線結成四金魚同心結子或百事吉結子並以諸品湯劑送與主顧第宅受之懸於額上以辟邪氣街市撲買錫打春幡勝百事吉斛兒以備元旦懸於門首為新嵗吉兆其各坊巷叫賣蒼术小棗不絶又有市爆杖成架煙火之類自此入月街市有貧丐者三五人為一隊裝神鬼判官鍾馗小妹等形敲鑼擊鼓廵門乞錢俗呼為打夜胡亦驅儺之意也除夜十二月盡俗云月窮嵗盡之日謂之除夜士庶家不以大小家俱洒掃門閭去塵穢浄庭户換門神掛鍾馗釘桃符貼春牌祭祀祖宗遇夜則備迎神香花供佛以祈新嵗之安禁中除夜呈大驅儺儀並係皇城事諸班直戴面具著繡畫雜色衣裝手執金戧銀㦸畫木刀劒五色龍鳯五色旗幟以教樂所伶工裝將軍符使判官鍾馗六丁六甲神兵五方鬼使竈君土地門神户尉等神自禁中動鼓吹驅祟出東華門外轉龍池灣謂之埋祟而散是日内司意思局進呈精巧消夜果子合合内簇諸般細果時果蜜煎糖煎及市食如十般糖澄沙糰韻果蜜薑豉皂兒糕蜜酥小蚫螺酥市糕五色萁豆炒槌栗銀杏等品及排小巧玩具頭兒牌兒貼兒小酒器上挿盒子中做造像生大安輦或玉輅九等是夜禁中爆竹嵩呼聞於街巷煙火屏風諸般事件爆杖及送在爆杖聲震如雷士貧不以貧富家如同白日圍爐圍坐酌酒唱歌鼓謂之守嵗夢粱録巻六"
      },
      {
        "index": 2,
        "text": "欽定四庫全書夢粱録卷六　　　　　　宋　吳自牧　撰十月十月孟冬正小春之時盖因天氣融和百花間有開一二朶者似乎初春之意思故曰小春月中雨謂之液雨百蟲飲此水而藏蟄至來春驚蟄雷始發聲之時百蟲方出蟄朔日朝家賜宰執以下錦名曰授衣且賜錦花色依品從給賜百官入朝起居衣錦襖三日士庶以十月節出郊掃松祭祀墳塋内庭車馬差宗室南班往攅宫行朝陵禮有司進煖爐炭太廟享新以告冬朔諸大刹寺院設開爐齋供貴家新裝煖閣低垂繡簾老穉團圞淺斟低唱以應開爐之序立冬立冬日朝廷差官祀神州地祇天神太乙十五日水官解厄之日宫觀士庶設齋建醮或解厄或薦亡立冬之後如遇瑞雪應序朝廷支給雪寒錢關㑹二十萬以賜軍民官放公私賃錢五七十以示優恤孟冬行朝饗禮遇明禋嵗行恭謝禮每嵗孟冬例於上旬行孟冬禮遇明禋行恭謝禮係先一日朝饗次日方行恭謝而官與宰相起居在學士院伺候駕出景靈宫待旦催班入帝庭殿中椽燭徹空明衛士拱立聽宣輦華炬金蓮引駕行駕前教樂所伶工導引作樂逍遙輦後鈞容直動鼓吹從後詣景靈宫行恭謝禮禮成就西齋殿賜平章執政親王百官宴盞次食品並如朝㑹聖節同凡羣臣飲量内侍先奏定酒斟淺深每盞用平尺量分數各有定數不得留殘前筵畢上降輦轉御屏百官少歇傳宣賜羣臣以下簪花從駕衛士起居官把路軍士等人並賜花檢㑹嘉定四年十月十九日降㫖遇大朝㑹聖節大宴及恭謝回鑾主上不簪花又條具遇聖節朝㑹宴賜羣臣通草花遇恭謝親饗賜羅帛花且臣寮花朶各依官序賜之宰臣樞密使合賜大花十八朶欒枝花十朶樞密使同簽書樞密院事賜大花十四朶欒枝花八朶敷文閣學士賜大花十二朶欒枝花六朶知閣官係正任承宣觀察使賜大花十朶欒枝花八朶正任防禦使至刺史各賜大花八朶欒枝花四朶横行使副賜大花六朶欒枝花二朶待制官大花六朶欒枝花二朶横行正使賜大花八朶欒枝花四朶武功大夫至武翼賜大花六朶正使皆欒枝花二朶帶遙郡賜大花八朶欒枝花二朶閣門宣輦舍人大花六朶簿書官加欒枝花二朶閣門祇候大花六朶欒枝花二朶樞密院諸房逐房副使承㫖大花六朶大使臣大花四朶諸色祇應人等各賜大花二朶自訓武郎以下武翼郎以下并帶職人並依官序賜花簪帶快行官帽花朶細巧並隨栁條教樂所伶工雜劇色渾裏上髙簇花枝中間裝百戲行則動轉諸司人員如幹殿幹及百司下親事等官多有珠翠花朶裝成花帽者惟獨至尊不簪花止平等輦後西黄羅扇影花而已都人瞻仰天表御街逺望如錦向有朝臣吟二十八字曰景靈行駕到和寧頭上宫花射綵雲歸向慈嚴誇盛事誓殫忠力報吾君又有恭謝一二詞詠之名滿庭芳鳯閣祥煙龍城佳氣明禋恭謝時豐綺羅争看幙捲南風十里仙儀寳仗紅翠玉碾玲瓏鑾回也簫韶緩奏聲在五雲中千官迎萬乘絲綸疊疊錦繡重重聽鳴矟輦路宴罷鼇宫瞻仰天顔喜君恩霈寰宇雍容生平願洪基固拱聖夀永無窮慶清朝銀漏花殘紅消燭淚九重魚鑰韶聲沸奏萬乘祥曦門外盖聖君恭謝靈休謹訪景明嘉禮天意好祥風瑞月榭正當小春天氣禁街十里香中御輦萬紅影裏千官花底控繡勒寳鞭搖曵看萬年永慶吾皇撚指又曕三載御街行時康三載昇平世恭謝三朝禮羣臣禁衛帶花回齪巷兒郎精鋭戰袍新様團雕擁重隘圍子隊繡衣花帽挨排砌錦仗天街裏有如仙隊玉皇來妙樂鈞天盈耳都民觀望時果是消災滅罪瑞鶴仙歡聲盈萬户慶景陵禮畢鑾輿逰步西郊暖風布喜湖山深鎖飛煙飛霧傳收繡羽驊騮馳驟狨縷望彤芳穏穏金鑾衮鸞翔舞雲過近回天廏錫宴瓊津洪恩均顧霞天向莫翠華動舞韶舉絳紗籠千㸃星飛清禁銀燭交輝輦路瑞光中𣺌祝無疆太平聖主車駕還内后妃殿閣䝉頒犒餅胾髙裝數百重均給隨鑾禁衛士狼餐皆有喜歡容十一月冬至十一月冬至正當小雪大雪氣候大抵杭都風俗舉行典禮四方則之為師最是冬至嵗節士庶所重如送饋節儀及舉杯相慶祭享宗姻加於常節士庶所重如晨雞之際太史觀雲氣以卜休祥一陽後日晷漸長比孟月則添一線之功杜甫詩曰愁日愁隨一線長正謂此也此日宰臣以下行朝賀禮士夫庶人互相為慶太廟行薦黍之典朝廷命宰執祀於圜丘官放公私僦金三日車駕詣攅宫朝享十二月季冬之月正居小寒大寒時候若此月雨雪連綿以細民不易朝廷賜關㑹給散軍民賃錢公私放免不徴自冬至後戌日數至第三戌便是臘日謂之君王臘臘月内可鹽猪羊等肉或作腊𤜱法魚之類過夏皆無損壊惠民局及士庶修製臘藥俱無蟲疰之患此月八日寺院謂之臘八大刹等寺俱設五味粥名曰臘八粥亦設紅糟以麩孔諸果笋芋為之供僧或饋送檀施貴宅等家二十四日不以窮富皆備食餳豆祀竈此日市間及街坊叫賣五色米食花膠牙餳箕豆聲叫聲鼎沸其夜家家以燈照於卧床下謂之照虛耗二十五日士庶家煮赤豆粥祀食神名曰人口粥有猫狗者亦與焉不知出於何典考之此月雖無節序而豪貴之家如天降瑞雪則開筵飲宴塑雪獅裝雪山以㑹親朋淺斟低唱倚玉偎香或乘騎出湖邊看湖山雪景瑤林瓊樹翠峯似玉畫亦不如詩人才子遇此景則以臘雪煎茶吟詩咏曲更唱迭和或遇晴明則邀朋約友夜逰天街觀舞隊以預賞元夕嵗旦在邇鋪席有貨畫門神桃符迎春牌兒紙馬鋪印鍾馗財馬廻頭馬等饋與主顧更以蒼术山棗辟瘟丹相遺如宫觀羽流以交年䟽仙术湯等送檀施家醫士亦餽屠蘇袋以五色線結成四金魚同心結子或百事吉結子並以諸品湯劑送與主顧第宅受之懸於額上以辟邪氣街市撲買錫打春幡勝百事吉斛兒以備元旦懸於門首為新嵗吉兆其各坊巷叫賣蒼术小棗不絶又有市爆杖成架煙火之類自此入月街市有貧丐者三五人為一隊裝神鬼判官鍾馗小妹等形敲鑼擊鼓廵門乞錢俗呼為打夜胡亦驅儺之意也除夜十二月盡俗云月窮嵗盡之日謂之除夜士庶家不以大小家俱洒掃門閭去塵穢浄庭户換門神掛鍾馗釘桃符貼春牌祭祀祖宗遇夜則備迎神香花供佛以祈新嵗之安禁中除夜呈大驅儺儀並係皇城事諸班直戴面具著繡畫雜色衣裝手執金戧銀㦸畫木刀劒五色龍鳯五色旗幟以教樂所伶工裝將軍符使判官鍾馗六丁六甲神兵五方鬼使竈君土地門神户尉等神自禁中動鼓吹驅祟出東華門外轉龍池灣謂之埋祟而散是日内司意思局進呈精巧消夜果子合合内簇諸般細果時果蜜煎糖煎及市食如十般糖澄沙糰韻果蜜薑豉皂兒糕蜜酥小蚫螺酥市糕五色萁豆炒槌栗銀杏等品及排小巧玩具頭兒牌兒貼兒小酒器上挿盒子中做造像生大安輦或玉輅九等是夜禁中爆竹嵩呼聞於街巷煙火屏風諸般事件爆杖及送在爆杖聲震如雷士貧不以貧富家如同白日圍爐圍坐酌酒唱歌鼓謂之守嵗夢粱録巻六"
      }
    ]
  }
}