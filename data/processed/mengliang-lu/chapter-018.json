{
  "chapterNumber": 18,
  "title": "巻十八",
  "sourceContent": {
    "paragraphs": [
      {
        "index": 1,
        "text": "欽定四庫全書夢粱錄巻十八　　　　　宋　吳自牧　撰民俗杭城風俗凡百貨賣飲食之人多是装飾車擔盤盒器皿新潔精巧以耀人耳目葢效學汴京氣象及因髙宗南渡後常宣喚買市所以不敢茍簡食味亦不敢草率也且如士農工商諸行百戸衣巾装著皆有等差香鋪人頂帽披背子質庫掌事裹巾著皁衫角帶街市買賣人各有服色頭巾各可辨認是何名目人自淳祐年來衣冠更易有一等晚年後生不體舊規裹巾異服三五為羣鬬美誇麗殊令人厭見非復舊時淳朴矣但杭城人皆篤髙誼若見外方人為人所欺衆必為之救解或有新搬移来居止之人則隣人争借動事遺獻茶湯指引買賣之類則見睦鄰之人又率錢物安排酒食以為之賀謂之煗房朔望茶水徃来至于吉凶等事不特慶弔之禮不廢甚者出力與之扶持亦睦鄰之道者不可不知戸口杭城者為都㑹之地人煙稠宻戸口浩繁與他州外郡不同姑以自隋唐朝考之是時隋戸一萬五千三百八十唐貞觀中戸三萬五千七十一口一十五萬三千七百二十九唐開元戸八萬六千二百五十八宋朝太平寰宇記錢塘戸數主六萬一千六百八客八千八百五十七九域志主一十六萬四千二百九十三客三萬八千五百二十三中興兩朝國史該户二十萬五千三百六十九乾道志戸二十六萬一千六百九十二口五十五萬二千六百七淳祐主客戸三十八萬一千三十五口七十六萬七千七百三十九咸淳志九縣共主客户三十九萬一千二百五十九口一百二十四萬七百六十錢塘仁和兩赤縣乾道志主客户該十萬四千六百六十九口該一十四萬五千八百八淳祐志戸該一十一萬一千三百三十六口三十二萬四百八十九咸淳志兩赤縣城主客戸一十八萬六千三百三十口四十三萬二千四十六自今而徃則嵗閏月長殆未易以算數也物産榖之品杭早占城　紅蓮　礌泥烏　雪裏盆　赤稻黄　秈米　杜糯　光頭糯　蠻糯　大麥小麥　麻赤白烏黄　豆　大黒　大紫　大白　大黃　大青白扁黒扁　白小　赤小　菉豆　小紅樓子菉　青豌白眼　羊眼　白江　白豌　刀豆　粟　狗尾　金罌絲之品綾柿蒂　狗蹄　羅花素　結羅　熟羅　線佳　錦内司街坊以絨背為佳　尅絲花素二種　杜䌍又名起線　鹿胎次名透背皆花紋特起色様織造不一紵絲染絲所織諸顔色者有織金閃褐間道等類　紗素紗　天浄　三法暗花紗　栗地紗　茸紗　絹官機　杜村唐絹幅闊者密畫家多用之綿以臨安於潜白而洒密者佳　紬有綿線織者土人貴之枲之品桑　　柘　　麻　　苧貨之品茶　寳雲茶　香林茶　白雲茶　又寳嚴院垂雲亭亦産東坡以詩戲之云妙供来香積珍烹具大官揀芽分雀舌賜茗出龍團葢南北兩山七品諸山皆産徑山採榖雨前茗以小缶貯饋之鹽　湯鎮　仁和村　鹽官　浮山　新興　下管上管　蜀山　岩門　南路茶槽等塲嘗産之地漢置鹽官吳王濞煮海為鹽之地蜜　蠟　紙　餘杭由拳村出藤紙富陽有小井紙赤亭山有赤亭紙菜之品諺云東菜西水南柴北米杭之日用是也臺心矮菜矮黄大白頭小白頭夏菘黄芽冬至取巨菜覆以草即久而去腐葉以黄白纎瑩者故名之芥菜生菜菠菱菜萵苣苦藚葱薤韭大蒜小蒜紫茄水茄梢𤓰黄𤓰葫蘆□冬𤓰瓠子芋山藥牛蒡茭白蕨菜蘿蔔甘露子水芹蘆筍雞頭菜藕條菜　薑薑芽新薑老薑　菌多生山谷名黄耳菌東坡詩云老楮忽生黄耳蕈故人兼致白芽薑葢大者浄白名玉蕈黄者名茅蕈赤者名竹孤若食須薑煮薑勿黑食果之品橘富陽王洲者佳　橙有脆綿朩　梅有消便糖透黄桃有金銀水蜜紅穰細葉紅餅子　李有透紅蜜明紫色　杏金麻　柿方頂牛心紅柿椑柿牛妳水柿火珠歩檐麵柿　梨雪糜玉消陳公蓮蓬梨賞花甜霄砂爛　棗鹽官者最佳　蓮湖中生者名綉蓮尤佳　𤓰青白黄等色有名金皮沙皮蜜甕等筒銀𤓰　藕西湖下湖仁和䕶安村舊名范堰産扁眼者味佳　菱初生嫩者名沙角硬者餛飩湖中有如栗子様古塘大紅菱林檎鄔氏園名花紅郭府園未熟時以紙剪花様貼上熟如花木𤓰嘗進奉其味蜜甜　枇杷無核者名椒子東坡詩云綠暗初迎夏紅殘不及春魏花非老伴盧橘是鄉人　木𤓰青色而小土人剪片爆熟入香藥貨之或糖煎名熝木𤓰　櫻桃有數名稱之淡黄者甜石榴子顆大而白名玉榴紅者次之　楊梅亦有數種紫者甜而頗佳　葡萄黄而白者名珠子又名水晶最甜紫而瑪瑙色者稍晚　雞頭古名又名雞䜃錢塘梁諸□頭仁和藕湖臨平湖俱産西湖生者佳却産不多可篩為粉　銀杏　栗子　甘蔗臨平小林産以土𢧵至春夏味猶不變小如蘆名荻蔗亦甜竹之品竹碧玉間黄金筀淡紫斑金苦方竹鶴膝貓頭竹筍有數名日南路白象牙哺雞貓兒頭黄鶯晚篁皆即凉筍和靖有煙崖早筍肥之句又有紫筍邉筍朩之品桑數種名青桑白桑拳桑大小梅紅雞爪等類　梓朩中王　柘　栢孤山陳朝最古　松惟天目者斜短穉健　栝子三針華山四針　桐檜　楠東坡詩云中和堂後古楠樹與君對床聽雨聲　櫧　櫟　槐　杉桂　檀　𣓉　楓　榆　栁金湖堤最盛垂者名楊長條可玩　棕名栟櫚筍可蒸煨味微苦太冷　青神鳳集目奇者名之花之品牡丹有數種色様又一本冬月開花詩云一朶嬌紅翠欲流春光回報雪霜羞韓文公詠牡丹詩幸自同開俱隱約何須相倚鬬輕盈凌晨併作新粧面對客偏含不語情雙燕無機還拂掠逰蜂多思正經營長年是事都抛盡今日䦨邉眼暫明石曼卿詩獨歩性兼吳苑艷渾身天與漢宫香李山甫詩邀勒春風不早開衆芳飄後上樓臺數苞仙艷火中出一片異香天上來曉露精神妖欲動莫煙情態恨成堆知君已解相如薄斜凭䦨干首重廻又嫚黄妖紫間輕紅榖雨初晴早景中静女不言還愛日綵雲無定只嫌風爐烟坐覺沉檀薄粧面囘看粉黛空此别又須經嵗月酒䦨把燭遶芳叢有一種秋開牡丹誠山詩咏云白帝工夫縷綵霞肯將顔色弄韶華酒粘織女秋衣薄風動姮娥寳髻斜霜露莫摧今日蘂輪蹄多㸔異時花隂陽多苦栽培地不趂春風有幾家　芍藥有早緋玉綴露千葉白者佳　梅花有數品緑蕚千葉香梅東坡和秦太虚云西湖處士骨應槁只有此詩君壓倒又詩云江頭千樹春欲暗竹外一枝斜更好林和靖詩二首吟懐長恨負芳時為見梅花輙入詩雪後園林纔半樹水邉籬落忽横枝人憐紅艶多應俗天與清香似有私堪笑胡雛亦風味解將聲調角中吹又衆芳揺落獨暄妍占斷風情向小園疎影横斜水清淺暗香浮動月黄昬霜禽欲下先偷眼粉蝶如知合斷魂幸有㣲吟可相狎不須檀板共金尊戴石屛詠梅韻曰瀟洒春葩縞壽陽百花惟有此花強月中分外精神出雪裏幾多風味長折向書窗疑是玉吟来齒頰亦生香年年茅舎江村畔勾引詩人費品量王介甫詠曰頗怪梅花不肯開豈知有意待春来燈前玉面披香出雪後春容取勝回觸撥清詩成走筆淋漓紅袖趣傳盃望塵俗眼那知此只買夭桃艶杏栽潘紫巖詠曰柴門盡日少蹄輪坐對横窗數㸃春心向雪中偏暴白影来月上亦精神十分洗盡鉛華相百劫修来貞潔身笑殺唐人風味短不應喚作弄珠人又咏落梅詩曰一夜風吹恐不禁曉来零落巳駸駸忍㸔病鶴和苔啄空遣飢蜂遶竹尋稚子躊蹰㸔不埽老夫索寞坐㣲吟窗前最是關情䖏拾片慇懃玩掌心楊元素落花詩曰夜来經雨學啼妝今日摧紅怨夕陽巳落旋隨春水急强留還怯晚風狂應將别恨憑鶯語更把歸期趂蝶忙誰謂多情消不得夢䰟猶惜滿䦨香更諸賢詠梅詩曰木落山寒獨占春十分清瘦轉精神雪疎雪宻花添伴溪淺溪深樹寫真三弄笛聲風過耳一枝笻影月隨身吟䰟欲斷相逢處恐是孤山隱逸人韓偓梅花詩云北陸候纔變南枝花已開無人同悵望把酒獨徘徊凍月雪為伴寒香風是媒何因逢越使腸斷謫仙材東坡和楊公濟詩云緑髩尋春湖畔囘萬松嶺上一枝開學士任希夷宿直玉堂賦梅邊小池詩云眼見梅花照玉堂只將濃綠覆宫牆虬枝偃盖雲千疊下䕃清池玉一方　紅梅有福州潭州紅柔枝千葉邵武紅等種東坡詩云寒心未肯隨春態酒暈無端上玉肌周必大在祕書省館中次洪邁紅梅韻詩云紅羅亭深宫酒遲宫花四面誰得知蓬山移植自何世國色含酒紛滿枝初疑太真欲起舞霓裳拂拭天然姿又如東家窺墻女施朱映粉尤相宜不然朝雲頩薄怨自持似對襄王時須㬰臙脂著雨落整妝俯照含風漪逰蜂戲蜨日採掇嗟爾何異氓之提壺火急就公飲他日墮馬空啼眉周必大在祕書省著庭中詠緗梅詩云繭黄織就費天機傳與園林晚出枝東觀奇章承詔後南昌故尉欲仙時芳心向日重重展清馥因風細細知詩志品題猶誤在紅梅未是獨開遲　臘梅有數種檀心磬口者佳東坡詩有蜜蜂采花作黃蠟之句又詩云萬松嶺上黃千葉玉蘂檀心兩奇絶周必大詠黃蠟梅在省中次王十朋韻化工未幻酴醿菊先放緗梅伴羣玉幽姿著意添鉛黄正色向心輕蕚綠粧成自衒風味深對此寧辭食無肉方憐涪翁被渠惱中氣悔屏盃杓醁碧蟬　棠棣　金林檎　郁李　迎春　長春　桃花有數種單葉千葉餅子緋桃白桃　杏花　玉簮　水仙　薔寳相　月季　小牡丹　粉團　徘徊貴官家以花片製作餅兒供筵　佛見笑　聚八仙　百合　滴滴金　石竹和靖詩云深枝冉冉装谿翠碎片英英剪海霞　木香　酴醿二種有白而心紫者亦有黃色俱香馥馥然可愛者省中種黄梅在酴醿側黄魯直戲答王觀復酴醿詩云誰將陶令黄金菊幻作酴醿白玉花　櫻桃花　萱草　梔子　蜜友　金燈　金沙　山丹　真珠又名醮水青條白蘂燦然可翫　剪紅羅　錦帶　錦堂春　笑厭靣　大笑　金盋盂菊品最多有七十餘種　荷花紅白色千葉者西湖荷蕩邊風送荷香馥然白樂天有遶郭荷花三十里之句屬官楊萬里在西府直舎詠盆池種荷詩二首曰飛空天鏡墮莓苔玉井移蓮盆内栽坐㸔一花隨手長挨開半葉出頭来稍添茭荇相縈帶便有龜魚數往廻剰欲遶池三兩匝數聲排馬苦相催又曰西府寒泉汲十尋深澆淺洒碧森森髙花巳照紅粧鏡小蘂新抽紫玉簮鈿破尚餘折雨恨繖疎遶作半池隂西湖瘦得盆来大更伴詩人恐不禁　瑞香種頗多大者名錦薰籠東坡詩云幽香結湘紫来自孤峯雲骨香不自知色淺意殊深　紅辛夷　蕙　東坡題楊次公詩蕙本蘭之族依然臭味同曽為水仙佩相識楚詞中　蘭東坡詩云春蘭如美人不採羞自獻時聞風露香蓬艾深不見　紫薇花東坡詩曰虚白堂前合抱花秋風落日照横斜後省有此花任希夷詠曰清曉開軒俯鳳池小山經雨石増輝琉璃葉底珊瑚畔立出池邊是紫薇　紫楊　紫荆花　雞冠有三色　鳳仙　杜鵑　蜀葵有二種黃葵　映山紅花　金銀蓮子花　嬰粟　櫻桃花唐時樟亭驛種雙樹樂天詩云南館飛軒兩樹櫻春條長定夏隂成素華朱實今雖盡碧葉風来别有情　七里香　橙花　榴花有數種單葉千葉色有數色頃唐時孤山有此花白樂天詩云山榴花似結紅巾容艶新妍占斷春色相故開行道地香塵悔觸坐禪人　朩犀有黃紅白色者其香且韻頃天竺山多天長橋慶樂園有數十株士大夫嘗徃賞此奇香向東坡送花贈元素詩云月闕霜濃細蘂乾此花原屬桂堂仙鷲峯子落驚前夜蟾窟枝空記昔年髙宗在壽宫時賞桂嘗命畫工為岩桂扇面仍製御詩分賜羣臣親王云秋入幽巖桂影團香深粟粟照林丹應隨王母瑶池宴染得朝霞下廣寒楊誠齋詠桂花詩云塵世何曽識桂林花仙夜入廣寒深移將天上衆香國寄在梢頭一粟金露下風髙月當戸夢回酒醒客聞砧詩情惱得渾無那不為龍涎與水沉華岳咏曰西風吹老碧蓮房萬壑風流坼麝囊謾與籬花爭晚色肯教盆蕙壓秋芳月中有女曽分種世上無花敢鬬香要識仙根迥然别一枝開傍御家墻詠落英詩浄掃庭堦襯落英西風吹恨入蓬瀛人從紫麝囊中過馬在黄金屑上行眠醉不須鋪錦褥妍香還解作珠纓宫娥未許填溝壑收拾流蘇浸玉罌　山茶磬口茶　玉茶　千葉多心茶　秋茶　東西馬塍色品頗盛栽接一本有十色者有早開而晚發大率變物之性盜天之氣雖時亦可違他花徃徃皆然頃有接花詩云花單可使千色黃果奪天之造化　朩芙蓉　蘇堤兩岸如錦湖水影而可愛秋日如霞錦内庭亦有芙蓉閣盛開如錦紫巖詠芙蕖詩云為惜艶陽籹新枝不肯長綠深秋後雨紅坼夜来霜偏向垂楊岸多臨古岸旁年年根蒂在藥之品雲母　藁本　茵芋　鬼田　木鼈　以上本草載杭州所有　地黄　牛厀　仁和繭橋白石種　乾薑上件並嵗貢　蛇床子白石生　躑躅花根名天門冬生錢塘富陽　白芷　千金草　繭橋生　威靈仙茱茰　澤蘭　鬼箭　烏藥　鈎藤　　覆盆子　麥門冬　白及　牽牛　地骨皮　牛蒡　地膚　百合香附子　乾葛　並出富陽　木通　何首烏　劉寄奴　生富陽小井　藜蘆　草烏　秦皮　百部根生天目山　菖蒲　生桑　白皮　芍藥　荆芥　薄荷　紫蘇　天南星生於潜昌化　天花粉馬兠鈴白皮　白解皮　石竹子□山蕷　黃精　生於潜餘杭山　枸杞　茯苓　　半夏　貫衆　地扁蓄苦練皮　益母草　生龍井山谷　山豆根　牡丹皮　車前子　石膏　錢塘縣西有山出如雪瑩白舊縣治亥地有獄産此　寒水石南髙峯塔下生軟者寒水硬者石膏　蒲黄　榆白皮　鳳眼草　金星草生南髙峯　黄皮生於潜及雷峯塔下　石燕　九色山洞中皆有之　枳實　續斷　青蒿子　香薷　千年潤石香葇禽之品雀宋書云鹽官屬有白雀之異　鵞　雞　有數種山雞　家雞　朝雞　鴨　鵲　鴿　鷴　雉　鷗　鵪鶉　鷺　鸛　鳩　鷹　鷂　鶻　䲭　燕韓溉咏云對語春風翠滿衣碧江迢遞徃来稀逺空盡日和煙去深院無人帶雨飛珠箔下時猶脈脈畫堂深處正依依王孫盡許營巢穩慣聴笙歌夜不歸　　鶯　元稹咏曰天上金衣侣還能貺草莱風流晉王謝言語漢鄒枚公等久安在今從何處来山禽正嘈𡂐慰我日徘徊鸜鵒　鶺鴒竹雞　鵁鶄　鶻鵃　紺練　鸕鶡鐟沙　魚虎　章雞　白頭翁　烏頭白頰蠟嘴　告天　杜鵑沈樂山咏云到得春深便憶鄉要歸歸去底須忙催壟月情何切染遍林花恨更長夢破四山風雨夜心灰萬里利名塲為言蜀道今非昔縱使歸来亦斷腸　　布榖　畫眉　百舌林和靖詩云百種堪憐好言語一般惟欠好毛衣　婆餅焦　提壺和靖過下湖别墅詩多謝提壺鳥留人到落暉　黃雀鸂鶒　和靖春日即事詩鴛鴦如綺杜衡肥鸂鶒夷猶翠瀲㣲　偷倉　家鷯　八歌兒　披綿　鷺鷥邵棠咏云如鷴非鶴自精神天地江湖快爾生既不鵑吟因甚瘦何嘗食素也能清隨身釣具去無計到處畫圖来便成見説得魚歸較晚蘆花灘上月偏明徐靈祐咏鷺詩云一㸃白如雪頂粘絲數莖沙邉行有迹空外過無聲髙栁巢方穩危灘立不驚每㸔閒意思漁父是前生　鈎輈和靖詩云雲木叫鈎輈　野鳬獸之品馬昔吳越錢王牧馬於錢塘門外東西馬塍其馬蕃息至盛號為馬海今餘杭臨安於潜三邑猶有牧馬遺蹟豕　牛　鹿　虎　狐　狸　麂係牛尾玉面生於昌化於潜山中有之　兎　獺　猫都人畜之捕䑕有長毛白黃色者稱曰獅猫不能捕蟲以為美觀多府第貴宫諸司人畜之特見貴愛　犬為警盜太平廣記載靈隱寺造北髙峯塔有寺犬自山下衘磚石至山巔吻為流血人憐之以草繫磚於背塔成犬斃寺僧恤銜磚之功𦵏於寺門八面松下　又錢塘縣界地名狗𦵏橋名良犬故老相傳云昔人被火燎幾斃犬入水以濡其主得蘇省後犬死里人葬之立此名旌其義耳蟲魚之品鯉　鯽西湖産者骨軟肉鬆　鱖獨西湖無此種　鱨鯿　鱧　鯔　鱣　鱸　鱭　鱓　鮎　黄顙白頬𩵚鯽　石首王右軍帖云此魚首有石是野鴨之化䔕春鼈　鯊　□　白　鰣六和塔江邉生極鱗腴而肥江北者味差減　鯕　䱕　𩽈　鰍　鰻　□蚌　龜　鼈又名神守　鰕湖河生者殻青江産者名白鰕大者名青斑鰕　蝤蛑　黄甲　蟛蜞　彭蚏産鹽官　蟹淮南子云蚌蟹珠龜與月盛衰皆隂属也西湖舊多葑田蟹鼈産之今湖中官司開坼蕩地艱得矣和靖詩有草泥行郭索之句劉貢父詩云稻熟水波老霜螯巳上罾味尤堪薦酒香美最宜橙殻薄臙脂染膏腴琥珀凝情知烹大鼎何似莫横行　□　蜆　蛤螺有數種螺螄海螺田螺海螄　金魚有銀白玳瑁色者東坡有詩云我識南屏金鯽魚又曰金鯽池邉不見君則此色魚舊亦有之今錢塘門外多蓄飬入城貨賣名魚兒活豪貴府第宅舎作池蓄之青芝塢玉泉池中盛有大者且水清泉湧巨魚汎逰堪愛免本州嵗納及苗税杭州乃吳分野號古揚州昔武肅錢王統二浙地狹民稠賦斂苛暴人不堪生太宗朝納土後命考功范旻知兩浙諸州事鎮撫除一切苦虐之政蠲損害之賦民得更生四野老稚咸鼓舞於徳意之中紹興年間六飛南渡寛恩大頒首除嵗貢御綾百疋景定年間度宗踐阼之初首遵先朝遺志蠲免臨安府近例嵗貢増添納進錢一百一十五萬八千五百四十貫有奇更有累政帥臣申錢塘仁和兩赤縣寺觀府第官舎撥賜田地免徴折帛苗糧及册逃虧賦等苗咸淳嵗九縣畸零税絹除赦文蠲免一尺以外尹京潜皋墅更與本州代輸一尺以上絹畸零税色計一十四萬六千五百七十一人有奇紐該界錢十八界㑹子計三萬四千四百八十貫文又苗米不及一升者朝家巳行蠲放外其一升以下至一斗以下秋苗米本州代輸寛民力通計八千八百一石有奇紐該價錢十八界二十六萬九千百五十貫更代輸咸淳七年本州夏税畸零錢共該十八界四十六萬七千六百四貫潜尹京首尾三載代輸頗多誠有徳於百姓深足嘉尚矣免本州商税杭州五税塲自趙安撫節齋申請減放外一嵗共收十八界㑹四十二萬貫為定額景定改元以来朝家務欲平物價紓寬民力累降㫖蠲免商税仍令本州具合收税額申省科還咸淳二年二月又降指揮再免商税五日以便商賈自後帥府遵承朝㫖接續展放蠲免税額常以五月為期朝省每五月一次照本府征額撥一十八界一十七萬五千貫文以補郡費至今行之百姓與商賈人等莫不歌舞感戴上賜此歴代所罕有也恩霈軍民宋朝行都於杭若軍若民生者死者皆䝉雨露之恩但霈澤常頒難以枚舉姑述其一二焉遇朝省祈晴請雨禱雪求瑞或降生及聖節日分淫雨雪寒居民不易或遇慶典大禮明堂皆頒降黄榜給賜軍民各關㑹二十萬貫文蓋杭郡乃駐蹕之所故有此恩例耳兼官私房屋及基地多是賃居還僦金或出地錢但屋地錢俱分大中小三等錢如遇前件祈禱恩典官私出榜除放房地錢大者三日至七日中者五日至十日小者七日至半月如房舎未經減者遇大禮明堂赦文條畫謂一貫為減除三日止令公私收七百或年嵗荒歉米價頓窮官私置立米塲以官米賑濟或量收價錢務在實恵及民更因熒惑為災延燒民屋官私差官吏於火塲上具抄被災之家各家老小隨口數分大小給散錢米官置柴塲城内外共設二十一塲許百司官㕔及百姓從便收買價錢官司量收與市價大有饒潤民有疾病州府置施藥局於戒子橋西委官監督依方修製丸散㕮咀来者疹視詳其病源給藥醫治朝家撥錢一十萬貫下局令帥府多方措置行以賞罰課督醫員月以其數上其州家備申朝省或民以病收投局則畀之藥必奏更生之效局側有局名慈幼官給錢典雇乳婦養在局中如陋巷貧窮之家或男女幼而失母或無力撫養抛棄於街坊官收歸局養之月給錢米絹布使其飽煖養育成人聽其自便生理官無所拘若民間之人願收養者聽官仍給月錢一貫米三斗以三年住支更有老疾孤寡貧之不能自存及丐者等人陳請於朝委仁和錢塘縣官以病坊改作養濟院籍家姓名每名官給錢米贍之此見朝家恤貧救老如此又殿歩馬三司養軍以䕶行都及秋防之備月給錢粮春冬請衣綿使之飽煖遇有差出日給口券成功則賞如三司招軍補額之時每刺一卒官給關㑹一二封衣装七事件則出軍先散處發關㑹及衣装則軍妻老幼月支贍家米糧隨軍日支券糧功成則轉資給犒如陣亡官給津送妻兒仍支贍孀幼之粮更有兩縣置漏澤園一十二所寺菴寄留槥櫝無主者或暴露遺骸俱瘞其中仍置屋以為春秋祭奠聴其親屬享祀官府委徳行僧二員主管月給各支常平錢五貫米一石瘞及二百人官府保明申朝家給賜紫衣師號賞之恤貧濟老杭城富室多是外郡寄寓人居蓋此郡鳳凰山謂之客山其山髙木秀背䕃及寄寓者其寄寓人多為江商海賈穹桅巨舶安行於烟濤渺莽之中四方百貨不趾而集自此成家立業者衆矣數中有好善積徳者多是恤孤念苦敬老憐貧每見此等人買賣不利坐困不樂觀其聲色以錢物周給助其生理或死無週身之具者妻兒罔措莫能支吾則給散棺木助其火葬以終其事或遇大雪路無行徑長幼啼號口無飲食身無衣蓋凍餓於道者富家沿門親察其孤苦艱難遇夜以碎金銀或錢㑹挿於門縫以周其苦俾侵晨開戸得之如自天降或散以紙被絮襖與貧丐者便暖其體如此賑於飢寒得濟合家感戴無窮矣俗諺云作善者降百祥天神祐之作惡者賜千災鬼神隨之天之報善罰惡甚於影響世人以此為鑒也夢梁録巻十八"
      },
      {
        "index": 2,
        "text": "欽定四庫全書夢粱錄巻十八　　　　　宋　吳自牧　撰民俗杭城風俗凡百貨賣飲食之人多是装飾車擔盤盒器皿新潔精巧以耀人耳目葢效學汴京氣象及因髙宗南渡後常宣喚買市所以不敢茍簡食味亦不敢草率也且如士農工商諸行百戸衣巾装著皆有等差香鋪人頂帽披背子質庫掌事裹巾著皁衫角帶街市買賣人各有服色頭巾各可辨認是何名目人自淳祐年來衣冠更易有一等晚年後生不體舊規裹巾異服三五為羣鬬美誇麗殊令人厭見非復舊時淳朴矣但杭城人皆篤髙誼若見外方人為人所欺衆必為之救解或有新搬移来居止之人則隣人争借動事遺獻茶湯指引買賣之類則見睦鄰之人又率錢物安排酒食以為之賀謂之煗房朔望茶水徃来至于吉凶等事不特慶弔之禮不廢甚者出力與之扶持亦睦鄰之道者不可不知戸口杭城者為都㑹之地人煙稠宻戸口浩繁與他州外郡不同姑以自隋唐朝考之是時隋戸一萬五千三百八十唐貞觀中戸三萬五千七十一口一十五萬三千七百二十九唐開元戸八萬六千二百五十八宋朝太平寰宇記錢塘戸數主六萬一千六百八客八千八百五十七九域志主一十六萬四千二百九十三客三萬八千五百二十三中興兩朝國史該户二十萬五千三百六十九乾道志戸二十六萬一千六百九十二口五十五萬二千六百七淳祐主客戸三十八萬一千三十五口七十六萬七千七百三十九咸淳志九縣共主客户三十九萬一千二百五十九口一百二十四萬七百六十錢塘仁和兩赤縣乾道志主客户該十萬四千六百六十九口該一十四萬五千八百八淳祐志戸該一十一萬一千三百三十六口三十二萬四百八十九咸淳志兩赤縣城主客戸一十八萬六千三百三十口四十三萬二千四十六自今而徃則嵗閏月長殆未易以算數也物産榖之品杭早占城　紅蓮　礌泥烏　雪裏盆　赤稻黄　秈米　杜糯　光頭糯　蠻糯　大麥小麥　麻赤白烏黄　豆　大黒　大紫　大白　大黃　大青白扁黒扁　白小　赤小　菉豆　小紅樓子菉　青豌白眼　羊眼　白江　白豌　刀豆　粟　狗尾　金罌絲之品綾柿蒂　狗蹄　羅花素　結羅　熟羅　線佳　錦内司街坊以絨背為佳　尅絲花素二種　杜䌍又名起線　鹿胎次名透背皆花紋特起色様織造不一紵絲染絲所織諸顔色者有織金閃褐間道等類　紗素紗　天浄　三法暗花紗　栗地紗　茸紗　絹官機　杜村唐絹幅闊者密畫家多用之綿以臨安於潜白而洒密者佳　紬有綿線織者土人貴之枲之品桑　　柘　　麻　　苧貨之品茶　寳雲茶　香林茶　白雲茶　又寳嚴院垂雲亭亦産東坡以詩戲之云妙供来香積珍烹具大官揀芽分雀舌賜茗出龍團葢南北兩山七品諸山皆産徑山採榖雨前茗以小缶貯饋之鹽　湯鎮　仁和村　鹽官　浮山　新興　下管上管　蜀山　岩門　南路茶槽等塲嘗産之地漢置鹽官吳王濞煮海為鹽之地蜜　蠟　紙　餘杭由拳村出藤紙富陽有小井紙赤亭山有赤亭紙菜之品諺云東菜西水南柴北米杭之日用是也臺心矮菜矮黄大白頭小白頭夏菘黄芽冬至取巨菜覆以草即久而去腐葉以黄白纎瑩者故名之芥菜生菜菠菱菜萵苣苦藚葱薤韭大蒜小蒜紫茄水茄梢𤓰黄𤓰葫蘆□冬𤓰瓠子芋山藥牛蒡茭白蕨菜蘿蔔甘露子水芹蘆筍雞頭菜藕條菜　薑薑芽新薑老薑　菌多生山谷名黄耳菌東坡詩云老楮忽生黄耳蕈故人兼致白芽薑葢大者浄白名玉蕈黄者名茅蕈赤者名竹孤若食須薑煮薑勿黑食果之品橘富陽王洲者佳　橙有脆綿朩　梅有消便糖透黄桃有金銀水蜜紅穰細葉紅餅子　李有透紅蜜明紫色　杏金麻　柿方頂牛心紅柿椑柿牛妳水柿火珠歩檐麵柿　梨雪糜玉消陳公蓮蓬梨賞花甜霄砂爛　棗鹽官者最佳　蓮湖中生者名綉蓮尤佳　𤓰青白黄等色有名金皮沙皮蜜甕等筒銀𤓰　藕西湖下湖仁和䕶安村舊名范堰産扁眼者味佳　菱初生嫩者名沙角硬者餛飩湖中有如栗子様古塘大紅菱林檎鄔氏園名花紅郭府園未熟時以紙剪花様貼上熟如花木𤓰嘗進奉其味蜜甜　枇杷無核者名椒子東坡詩云綠暗初迎夏紅殘不及春魏花非老伴盧橘是鄉人　木𤓰青色而小土人剪片爆熟入香藥貨之或糖煎名熝木𤓰　櫻桃有數名稱之淡黄者甜石榴子顆大而白名玉榴紅者次之　楊梅亦有數種紫者甜而頗佳　葡萄黄而白者名珠子又名水晶最甜紫而瑪瑙色者稍晚　雞頭古名又名雞䜃錢塘梁諸□頭仁和藕湖臨平湖俱産西湖生者佳却産不多可篩為粉　銀杏　栗子　甘蔗臨平小林産以土𢧵至春夏味猶不變小如蘆名荻蔗亦甜竹之品竹碧玉間黄金筀淡紫斑金苦方竹鶴膝貓頭竹筍有數名日南路白象牙哺雞貓兒頭黄鶯晚篁皆即凉筍和靖有煙崖早筍肥之句又有紫筍邉筍朩之品桑數種名青桑白桑拳桑大小梅紅雞爪等類　梓朩中王　柘　栢孤山陳朝最古　松惟天目者斜短穉健　栝子三針華山四針　桐檜　楠東坡詩云中和堂後古楠樹與君對床聽雨聲　櫧　櫟　槐　杉桂　檀　𣓉　楓　榆　栁金湖堤最盛垂者名楊長條可玩　棕名栟櫚筍可蒸煨味微苦太冷　青神鳳集目奇者名之花之品牡丹有數種色様又一本冬月開花詩云一朶嬌紅翠欲流春光回報雪霜羞韓文公詠牡丹詩幸自同開俱隱約何須相倚鬬輕盈凌晨併作新粧面對客偏含不語情雙燕無機還拂掠逰蜂多思正經營長年是事都抛盡今日䦨邉眼暫明石曼卿詩獨歩性兼吳苑艷渾身天與漢宫香李山甫詩邀勒春風不早開衆芳飄後上樓臺數苞仙艷火中出一片異香天上來曉露精神妖欲動莫煙情態恨成堆知君已解相如薄斜凭䦨干首重廻又嫚黄妖紫間輕紅榖雨初晴早景中静女不言還愛日綵雲無定只嫌風爐烟坐覺沉檀薄粧面囘看粉黛空此别又須經嵗月酒䦨把燭遶芳叢有一種秋開牡丹誠山詩咏云白帝工夫縷綵霞肯將顔色弄韶華酒粘織女秋衣薄風動姮娥寳髻斜霜露莫摧今日蘂輪蹄多㸔異時花隂陽多苦栽培地不趂春風有幾家　芍藥有早緋玉綴露千葉白者佳　梅花有數品緑蕚千葉香梅東坡和秦太虚云西湖處士骨應槁只有此詩君壓倒又詩云江頭千樹春欲暗竹外一枝斜更好林和靖詩二首吟懐長恨負芳時為見梅花輙入詩雪後園林纔半樹水邉籬落忽横枝人憐紅艶多應俗天與清香似有私堪笑胡雛亦風味解將聲調角中吹又衆芳揺落獨暄妍占斷風情向小園疎影横斜水清淺暗香浮動月黄昬霜禽欲下先偷眼粉蝶如知合斷魂幸有㣲吟可相狎不須檀板共金尊戴石屛詠梅韻曰瀟洒春葩縞壽陽百花惟有此花強月中分外精神出雪裏幾多風味長折向書窗疑是玉吟来齒頰亦生香年年茅舎江村畔勾引詩人費品量王介甫詠曰頗怪梅花不肯開豈知有意待春来燈前玉面披香出雪後春容取勝回觸撥清詩成走筆淋漓紅袖趣傳盃望塵俗眼那知此只買夭桃艶杏栽潘紫巖詠曰柴門盡日少蹄輪坐對横窗數㸃春心向雪中偏暴白影来月上亦精神十分洗盡鉛華相百劫修来貞潔身笑殺唐人風味短不應喚作弄珠人又咏落梅詩曰一夜風吹恐不禁曉来零落巳駸駸忍㸔病鶴和苔啄空遣飢蜂遶竹尋稚子躊蹰㸔不埽老夫索寞坐㣲吟窗前最是關情䖏拾片慇懃玩掌心楊元素落花詩曰夜来經雨學啼妝今日摧紅怨夕陽巳落旋隨春水急强留還怯晚風狂應將别恨憑鶯語更把歸期趂蝶忙誰謂多情消不得夢䰟猶惜滿䦨香更諸賢詠梅詩曰木落山寒獨占春十分清瘦轉精神雪疎雪宻花添伴溪淺溪深樹寫真三弄笛聲風過耳一枝笻影月隨身吟䰟欲斷相逢處恐是孤山隱逸人韓偓梅花詩云北陸候纔變南枝花已開無人同悵望把酒獨徘徊凍月雪為伴寒香風是媒何因逢越使腸斷謫仙材東坡和楊公濟詩云緑髩尋春湖畔囘萬松嶺上一枝開學士任希夷宿直玉堂賦梅邊小池詩云眼見梅花照玉堂只將濃綠覆宫牆虬枝偃盖雲千疊下䕃清池玉一方　紅梅有福州潭州紅柔枝千葉邵武紅等種東坡詩云寒心未肯隨春態酒暈無端上玉肌周必大在祕書省館中次洪邁紅梅韻詩云紅羅亭深宫酒遲宫花四面誰得知蓬山移植自何世國色含酒紛滿枝初疑太真欲起舞霓裳拂拭天然姿又如東家窺墻女施朱映粉尤相宜不然朝雲頩薄怨自持似對襄王時須㬰臙脂著雨落整妝俯照含風漪逰蜂戲蜨日採掇嗟爾何異氓之提壺火急就公飲他日墮馬空啼眉周必大在祕書省著庭中詠緗梅詩云繭黄織就費天機傳與園林晚出枝東觀奇章承詔後南昌故尉欲仙時芳心向日重重展清馥因風細細知詩志品題猶誤在紅梅未是獨開遲　臘梅有數種檀心磬口者佳東坡詩有蜜蜂采花作黃蠟之句又詩云萬松嶺上黃千葉玉蘂檀心兩奇絶周必大詠黃蠟梅在省中次王十朋韻化工未幻酴醿菊先放緗梅伴羣玉幽姿著意添鉛黄正色向心輕蕚綠粧成自衒風味深對此寧辭食無肉方憐涪翁被渠惱中氣悔屏盃杓醁碧蟬　棠棣　金林檎　郁李　迎春　長春　桃花有數種單葉千葉餅子緋桃白桃　杏花　玉簮　水仙　薔寳相　月季　小牡丹　粉團　徘徊貴官家以花片製作餅兒供筵　佛見笑　聚八仙　百合　滴滴金　石竹和靖詩云深枝冉冉装谿翠碎片英英剪海霞　木香　酴醿二種有白而心紫者亦有黃色俱香馥馥然可愛者省中種黄梅在酴醿側黄魯直戲答王觀復酴醿詩云誰將陶令黄金菊幻作酴醿白玉花　櫻桃花　萱草　梔子　蜜友　金燈　金沙　山丹　真珠又名醮水青條白蘂燦然可翫　剪紅羅　錦帶　錦堂春　笑厭靣　大笑　金盋盂菊品最多有七十餘種　荷花紅白色千葉者西湖荷蕩邊風送荷香馥然白樂天有遶郭荷花三十里之句屬官楊萬里在西府直舎詠盆池種荷詩二首曰飛空天鏡墮莓苔玉井移蓮盆内栽坐㸔一花隨手長挨開半葉出頭来稍添茭荇相縈帶便有龜魚數往廻剰欲遶池三兩匝數聲排馬苦相催又曰西府寒泉汲十尋深澆淺洒碧森森髙花巳照紅粧鏡小蘂新抽紫玉簮鈿破尚餘折雨恨繖疎遶作半池隂西湖瘦得盆来大更伴詩人恐不禁　瑞香種頗多大者名錦薰籠東坡詩云幽香結湘紫来自孤峯雲骨香不自知色淺意殊深　紅辛夷　蕙　東坡題楊次公詩蕙本蘭之族依然臭味同曽為水仙佩相識楚詞中　蘭東坡詩云春蘭如美人不採羞自獻時聞風露香蓬艾深不見　紫薇花東坡詩曰虚白堂前合抱花秋風落日照横斜後省有此花任希夷詠曰清曉開軒俯鳳池小山經雨石増輝琉璃葉底珊瑚畔立出池邊是紫薇　紫楊　紫荆花　雞冠有三色　鳳仙　杜鵑　蜀葵有二種黃葵　映山紅花　金銀蓮子花　嬰粟　櫻桃花唐時樟亭驛種雙樹樂天詩云南館飛軒兩樹櫻春條長定夏隂成素華朱實今雖盡碧葉風来别有情　七里香　橙花　榴花有數種單葉千葉色有數色頃唐時孤山有此花白樂天詩云山榴花似結紅巾容艶新妍占斷春色相故開行道地香塵悔觸坐禪人　朩犀有黃紅白色者其香且韻頃天竺山多天長橋慶樂園有數十株士大夫嘗徃賞此奇香向東坡送花贈元素詩云月闕霜濃細蘂乾此花原屬桂堂仙鷲峯子落驚前夜蟾窟枝空記昔年髙宗在壽宫時賞桂嘗命畫工為岩桂扇面仍製御詩分賜羣臣親王云秋入幽巖桂影團香深粟粟照林丹應隨王母瑶池宴染得朝霞下廣寒楊誠齋詠桂花詩云塵世何曽識桂林花仙夜入廣寒深移將天上衆香國寄在梢頭一粟金露下風髙月當戸夢回酒醒客聞砧詩情惱得渾無那不為龍涎與水沉華岳咏曰西風吹老碧蓮房萬壑風流坼麝囊謾與籬花爭晚色肯教盆蕙壓秋芳月中有女曽分種世上無花敢鬬香要識仙根迥然别一枝開傍御家墻詠落英詩浄掃庭堦襯落英西風吹恨入蓬瀛人從紫麝囊中過馬在黄金屑上行眠醉不須鋪錦褥妍香還解作珠纓宫娥未許填溝壑收拾流蘇浸玉罌　山茶磬口茶　玉茶　千葉多心茶　秋茶　東西馬塍色品頗盛栽接一本有十色者有早開而晚發大率變物之性盜天之氣雖時亦可違他花徃徃皆然頃有接花詩云花單可使千色黃果奪天之造化　朩芙蓉　蘇堤兩岸如錦湖水影而可愛秋日如霞錦内庭亦有芙蓉閣盛開如錦紫巖詠芙蕖詩云為惜艶陽籹新枝不肯長綠深秋後雨紅坼夜来霜偏向垂楊岸多臨古岸旁年年根蒂在藥之品雲母　藁本　茵芋　鬼田　木鼈　以上本草載杭州所有　地黄　牛厀　仁和繭橋白石種　乾薑上件並嵗貢　蛇床子白石生　躑躅花根名天門冬生錢塘富陽　白芷　千金草　繭橋生　威靈仙茱茰　澤蘭　鬼箭　烏藥　鈎藤　　覆盆子　麥門冬　白及　牽牛　地骨皮　牛蒡　地膚　百合香附子　乾葛　並出富陽　木通　何首烏　劉寄奴　生富陽小井　藜蘆　草烏　秦皮　百部根生天目山　菖蒲　生桑　白皮　芍藥　荆芥　薄荷　紫蘇　天南星生於潜昌化　天花粉馬兠鈴白皮　白解皮　石竹子□山蕷　黃精　生於潜餘杭山　枸杞　茯苓　　半夏　貫衆　地扁蓄苦練皮　益母草　生龍井山谷　山豆根　牡丹皮　車前子　石膏　錢塘縣西有山出如雪瑩白舊縣治亥地有獄産此　寒水石南髙峯塔下生軟者寒水硬者石膏　蒲黄　榆白皮　鳳眼草　金星草生南髙峯　黄皮生於潜及雷峯塔下　石燕　九色山洞中皆有之　枳實　續斷　青蒿子　香薷　千年潤石香葇禽之品雀宋書云鹽官屬有白雀之異　鵞　雞　有數種山雞　家雞　朝雞　鴨　鵲　鴿　鷴　雉　鷗　鵪鶉　鷺　鸛　鳩　鷹　鷂　鶻　䲭　燕韓溉咏云對語春風翠滿衣碧江迢遞徃来稀逺空盡日和煙去深院無人帶雨飛珠箔下時猶脈脈畫堂深處正依依王孫盡許營巢穩慣聴笙歌夜不歸　　鶯　元稹咏曰天上金衣侣還能貺草莱風流晉王謝言語漢鄒枚公等久安在今從何處来山禽正嘈𡂐慰我日徘徊鸜鵒　鶺鴒竹雞　鵁鶄　鶻鵃　紺練　鸕鶡鐟沙　魚虎　章雞　白頭翁　烏頭白頰蠟嘴　告天　杜鵑沈樂山咏云到得春深便憶鄉要歸歸去底須忙催壟月情何切染遍林花恨更長夢破四山風雨夜心灰萬里利名塲為言蜀道今非昔縱使歸来亦斷腸　　布榖　畫眉　百舌林和靖詩云百種堪憐好言語一般惟欠好毛衣　婆餅焦　提壺和靖過下湖别墅詩多謝提壺鳥留人到落暉　黃雀鸂鶒　和靖春日即事詩鴛鴦如綺杜衡肥鸂鶒夷猶翠瀲㣲　偷倉　家鷯　八歌兒　披綿　鷺鷥邵棠咏云如鷴非鶴自精神天地江湖快爾生既不鵑吟因甚瘦何嘗食素也能清隨身釣具去無計到處畫圖来便成見説得魚歸較晚蘆花灘上月偏明徐靈祐咏鷺詩云一㸃白如雪頂粘絲數莖沙邉行有迹空外過無聲髙栁巢方穩危灘立不驚每㸔閒意思漁父是前生　鈎輈和靖詩云雲木叫鈎輈　野鳬獸之品馬昔吳越錢王牧馬於錢塘門外東西馬塍其馬蕃息至盛號為馬海今餘杭臨安於潜三邑猶有牧馬遺蹟豕　牛　鹿　虎　狐　狸　麂係牛尾玉面生於昌化於潜山中有之　兎　獺　猫都人畜之捕䑕有長毛白黃色者稱曰獅猫不能捕蟲以為美觀多府第貴宫諸司人畜之特見貴愛　犬為警盜太平廣記載靈隱寺造北髙峯塔有寺犬自山下衘磚石至山巔吻為流血人憐之以草繫磚於背塔成犬斃寺僧恤銜磚之功𦵏於寺門八面松下　又錢塘縣界地名狗𦵏橋名良犬故老相傳云昔人被火燎幾斃犬入水以濡其主得蘇省後犬死里人葬之立此名旌其義耳蟲魚之品鯉　鯽西湖産者骨軟肉鬆　鱖獨西湖無此種　鱨鯿　鱧　鯔　鱣　鱸　鱭　鱓　鮎　黄顙白頬𩵚鯽　石首王右軍帖云此魚首有石是野鴨之化䔕春鼈　鯊　□　白　鰣六和塔江邉生極鱗腴而肥江北者味差減　鯕　䱕　𩽈　鰍　鰻　□蚌　龜　鼈又名神守　鰕湖河生者殻青江産者名白鰕大者名青斑鰕　蝤蛑　黄甲　蟛蜞　彭蚏産鹽官　蟹淮南子云蚌蟹珠龜與月盛衰皆隂属也西湖舊多葑田蟹鼈産之今湖中官司開坼蕩地艱得矣和靖詩有草泥行郭索之句劉貢父詩云稻熟水波老霜螯巳上罾味尤堪薦酒香美最宜橙殻薄臙脂染膏腴琥珀凝情知烹大鼎何似莫横行　□　蜆　蛤螺有數種螺螄海螺田螺海螄　金魚有銀白玳瑁色者東坡有詩云我識南屏金鯽魚又曰金鯽池邉不見君則此色魚舊亦有之今錢塘門外多蓄飬入城貨賣名魚兒活豪貴府第宅舎作池蓄之青芝塢玉泉池中盛有大者且水清泉湧巨魚汎逰堪愛免本州嵗納及苗税杭州乃吳分野號古揚州昔武肅錢王統二浙地狹民稠賦斂苛暴人不堪生太宗朝納土後命考功范旻知兩浙諸州事鎮撫除一切苦虐之政蠲損害之賦民得更生四野老稚咸鼓舞於徳意之中紹興年間六飛南渡寛恩大頒首除嵗貢御綾百疋景定年間度宗踐阼之初首遵先朝遺志蠲免臨安府近例嵗貢増添納進錢一百一十五萬八千五百四十貫有奇更有累政帥臣申錢塘仁和兩赤縣寺觀府第官舎撥賜田地免徴折帛苗糧及册逃虧賦等苗咸淳嵗九縣畸零税絹除赦文蠲免一尺以外尹京潜皋墅更與本州代輸一尺以上絹畸零税色計一十四萬六千五百七十一人有奇紐該界錢十八界㑹子計三萬四千四百八十貫文又苗米不及一升者朝家巳行蠲放外其一升以下至一斗以下秋苗米本州代輸寛民力通計八千八百一石有奇紐該價錢十八界二十六萬九千百五十貫更代輸咸淳七年本州夏税畸零錢共該十八界四十六萬七千六百四貫潜尹京首尾三載代輸頗多誠有徳於百姓深足嘉尚矣免本州商税杭州五税塲自趙安撫節齋申請減放外一嵗共收十八界㑹四十二萬貫為定額景定改元以来朝家務欲平物價紓寬民力累降㫖蠲免商税仍令本州具合收税額申省科還咸淳二年二月又降指揮再免商税五日以便商賈自後帥府遵承朝㫖接續展放蠲免税額常以五月為期朝省每五月一次照本府征額撥一十八界一十七萬五千貫文以補郡費至今行之百姓與商賈人等莫不歌舞感戴上賜此歴代所罕有也恩霈軍民宋朝行都於杭若軍若民生者死者皆䝉雨露之恩但霈澤常頒難以枚舉姑述其一二焉遇朝省祈晴請雨禱雪求瑞或降生及聖節日分淫雨雪寒居民不易或遇慶典大禮明堂皆頒降黄榜給賜軍民各關㑹二十萬貫文蓋杭郡乃駐蹕之所故有此恩例耳兼官私房屋及基地多是賃居還僦金或出地錢但屋地錢俱分大中小三等錢如遇前件祈禱恩典官私出榜除放房地錢大者三日至七日中者五日至十日小者七日至半月如房舎未經減者遇大禮明堂赦文條畫謂一貫為減除三日止令公私收七百或年嵗荒歉米價頓窮官私置立米塲以官米賑濟或量收價錢務在實恵及民更因熒惑為災延燒民屋官私差官吏於火塲上具抄被災之家各家老小隨口數分大小給散錢米官置柴塲城内外共設二十一塲許百司官㕔及百姓從便收買價錢官司量收與市價大有饒潤民有疾病州府置施藥局於戒子橋西委官監督依方修製丸散㕮咀来者疹視詳其病源給藥醫治朝家撥錢一十萬貫下局令帥府多方措置行以賞罰課督醫員月以其數上其州家備申朝省或民以病收投局則畀之藥必奏更生之效局側有局名慈幼官給錢典雇乳婦養在局中如陋巷貧窮之家或男女幼而失母或無力撫養抛棄於街坊官收歸局養之月給錢米絹布使其飽煖養育成人聽其自便生理官無所拘若民間之人願收養者聽官仍給月錢一貫米三斗以三年住支更有老疾孤寡貧之不能自存及丐者等人陳請於朝委仁和錢塘縣官以病坊改作養濟院籍家姓名每名官給錢米贍之此見朝家恤貧救老如此又殿歩馬三司養軍以䕶行都及秋防之備月給錢粮春冬請衣綿使之飽煖遇有差出日給口券成功則賞如三司招軍補額之時每刺一卒官給關㑹一二封衣装七事件則出軍先散處發關㑹及衣装則軍妻老幼月支贍家米糧隨軍日支券糧功成則轉資給犒如陣亡官給津送妻兒仍支贍孀幼之粮更有兩縣置漏澤園一十二所寺菴寄留槥櫝無主者或暴露遺骸俱瘞其中仍置屋以為春秋祭奠聴其親屬享祀官府委徳行僧二員主管月給各支常平錢五貫米一石瘞及二百人官府保明申朝家給賜紫衣師號賞之恤貧濟老杭城富室多是外郡寄寓人居蓋此郡鳳凰山謂之客山其山髙木秀背䕃及寄寓者其寄寓人多為江商海賈穹桅巨舶安行於烟濤渺莽之中四方百貨不趾而集自此成家立業者衆矣數中有好善積徳者多是恤孤念苦敬老憐貧每見此等人買賣不利坐困不樂觀其聲色以錢物周給助其生理或死無週身之具者妻兒罔措莫能支吾則給散棺木助其火葬以終其事或遇大雪路無行徑長幼啼號口無飲食身無衣蓋凍餓於道者富家沿門親察其孤苦艱難遇夜以碎金銀或錢㑹挿於門縫以周其苦俾侵晨開戸得之如自天降或散以紙被絮襖與貧丐者便暖其體如此賑於飢寒得濟合家感戴無窮矣俗諺云作善者降百祥天神祐之作惡者賜千災鬼神隨之天之報善罰惡甚於影響世人以此為鑒也夢梁録巻十八"
      }
    ]
  }
}