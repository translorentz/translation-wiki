{
  "chapterNumber": 23,
  "title": "XXII. De Vindicta Proditorum per Diversas Regni Partes et de Subversione Placie (On the Punishment of Traitors Throughout the Realm and the Destruction of Piazza)",
  "sourceContent": {
    "paragraphs": [
      {
        "index": 0,
        "text": "His ita peractis, velud universis iam difficultatibus superatis, rex educens exercitum, adversus Rogerium Sclavum rapto contendit itinere, primumque Placiam, nobilissimum Lombardorum oppidum, in plano situm, evertit penitus ac destruxit; ubi, cum inter Sarracenos et Christianos in exercitu fuisset orta seditio, plurima Sarracenorum multitudo cecidit, acriter in eos irruentibus Christianis, neque metu vel interminatione regis cessantibus, cum et ipse, missis ad auxilium Sarracenorum comestabulis, prohiberet eos occidi."
      }
    ]
  }
}
