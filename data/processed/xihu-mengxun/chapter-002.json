{
  "chapterNumber": 2,
  "title": "西湖總記　明聖二湖",
  "sourceContent": {
    "paragraphs": [
      {
        "index": 1,
        "text": "明聖二湖"
      },
      {
        "index": 2,
        "text": "自馬臻開鑑湖，而由漢及唐，得名最早。後至北宋，西湖起而奪之，人皆奔走西湖，而鑑湖之淡遠，自不及西湖之冶艷矣。至於湘湖則僻處蕭然，舟車罕至，故韻士高人無有齒及之者。余弟毅孺常比西湖為美人，湘湖為隱士，鑑湖為神仙。余不謂然。余以湘湖為處子，目氐娗羞澀，猶及見其未嫁之時；而鑑湖為名門閨淑，可欽而不可狎；若西湖則為曲中名妓，聲色俱麗，然倚門獻笑，人人得而媟褻之矣。人人得而媟褻，故人人得而艷羨；人人得而艷羨，故人人得而輕慢。"
      },
      {
        "index": 3,
        "text": "在春夏則熱鬧之至，秋冬則冷落矣；在花朝則喧哄之至，月夕則星散矣；在晴明則萍聚之至，雨雪則寂寥矣。故余嘗謂：「善讀書，無過董遇三餘，而善遊湖者，亦無過董遇三餘。董遇曰：『冬者，歲之餘也；夜者，日之餘也；雨者，月之餘也。』雪巘古梅，何遜煙堤高柳；夜月空明，何遜朝花綽約；雨色涳濛，何遜晴光灩瀲。深情領略，是在解人。」即湖上四賢，余亦謂：「樂天之曠達，固不若和靖之靜深；鄴侯之荒誕，自不若東坡之靈敏也。」其餘如賈似道之豪奢，孫東瀛之華贍，雖在西湖數十年，用錢數十萬，其於西湖之性情、西湖之風味，實有未曾夢見者在​​也。世間措大，何得易言遊湖。"
      },
      {
        "index": 4,
        "text": "蘇軾《夜泛西湖》詩："
      },
      {
        "index": 5,
        "text": "菰蒲無邊水茫茫，荷花夜開風露香。漸見燈明出遠寺，更待月黑看湖光。"
      },
      {
        "index": 6,
        "text": "菰蒲無邊水茫茫，荷花夜開風露香。漸見燈明出遠寺，更待月黑看湖光。"
      },
      {
        "index": 7,
        "text": "又《湖上夜歸》詩："
      },
      {
        "index": 8,
        "text": "我飲不盡器，半酣尤味長。籃輿湖上歸，春風吹面涼。行到孤山西，夜色已蒼蒼。清吟雜夢寐，得句旋已忘。尚記梨花村，依依聞暗香。"
      },
      {
        "index": 9,
        "text": "我飲不盡器，半酣尤味長。籃輿湖上歸，春風吹面涼。行到孤山西，夜色已蒼蒼。清吟雜夢寐，得句旋已忘。尚記梨花村，依依聞暗香。"
      },
      {
        "index": 10,
        "text": "又《懷西湖寄晁美叔》詩："
      },
      {
        "index": 11,
        "text": "西湖天下景，遊者無愚賢。深淺隨所得，誰能識其全。嗟我本狂直，早為世所捐。獨專山水樂，付與寧非天。三百六十寺，幽尋遂窮年。所至得其妙，心知口難傳。至今清夜夢，耳目余芳鮮。君持使者節，風采爍雲煙。清流與碧巘，安肯為君妍。胡不屏騎從，暫借僧榻眠。讀我壁間詩，清涼洗煩煎。策杖無道路，直造意所使。應逢古漁父，葦間自夤緣。問道若有得，買魚弗論錢。"
      },
      {
        "index": 12,
        "text": "西湖天下景，遊者無愚賢。深淺隨所得，誰能識其全。嗟我本狂直，早為世所捐。獨專山水樂，付與寧非天。三百六十寺，幽尋遂窮年。所至得其妙，心知口難傳。至今清夜夢，耳目余芳鮮。君持使者節，風采爍雲煙。清流與碧巘，安肯為君妍。胡不屏騎從，暫借僧榻眠。讀我壁間詩，清涼洗煩煎。策杖無道路，直造意所使。應逢古漁父，葦間自夤緣。問道若有得，買魚弗論錢。"
      },
      {
        "index": 13,
        "text": "李奎《西湖》詩："
      },
      {
        "index": 14,
        "text": "錦帳開桃岸，蘭橈系柳津。鳥歌如勸酒，花笑欲留人。鐘磬千山夕，樓臺十里春。回看香霧裏，羅綺六橋新。"
      },
      {
        "index": 15,
        "text": "錦帳開桃岸，蘭橈系柳津。鳥歌如勸酒，花笑欲留人。鐘磬千山夕，樓臺十里春。回看香霧裏，羅綺六橋新。"
      },
      {
        "index": 16,
        "text": "蘇軾《開西湖》詩："
      },
      {
        "index": 17,
        "text": "偉人謀議不求多，事定紛紜自唯阿。盡放龜魚還綠淨，肯容蕭葦障前坡。一朝美事誰能繼，百尺蒼崖尚可磨。天上列星當亦喜，月明時下浴金波。"
      },
      {
        "index": 18,
        "text": "偉人謀議不求多，事定紛紜自唯阿。盡放龜魚還綠淨，肯容蕭葦障前坡。一朝美事誰能繼，百尺蒼崖尚可磨。天上列星當亦喜，月明時下浴金波。"
      },
      {
        "index": 19,
        "text": "周立勳《西湖》詩："
      },
      {
        "index": 20,
        "text": "平湖初漲綠如天，荒草無情不記年。猶有當時歌舞地，西泠煙雨麗人船。"
      },
      {
        "index": 21,
        "text": "平湖初漲綠如天，荒草無情不記年。猶有當時歌舞地，西泠煙雨麗人船。"
      },
      {
        "index": 22,
        "text": "夏煒《西湖竹枝詞》："
      },
      {
        "index": 23,
        "text": "四面空波卷笑聲，湖光今日最分明。舟人莫定遊何外，但望鴛鴦睡處行。平湖竟日只溟濛，不信韶光只此中。笑拾楊花裝半臂，恐郎到晚怯春風。行觴次第到湖灣，不許鶯花半刻閒。眼看誰家金絡馬，日駝春色向孤山。春波四合沒晴沙，晝在湖船夜在家。怪殺春風歸不斷，擔頭原自插梅花。"
      },
      {
        "index": 24,
        "text": "四面空波卷笑聲，湖光今日最分明。舟人莫定遊何外，但望鴛鴦睡處行。平湖竟日只溟濛，不信韶光只此中。笑拾楊花裝半臂，恐郎到晚怯春風。行觴次第到湖灣，不許鶯花半刻閒。眼看誰家金絡馬，日駝春色向孤山。春波四合沒晴沙，晝在湖船夜在家。怪殺春風歸不斷，擔頭原自插梅花。"
      },
      {
        "index": 25,
        "text": "歐陽修《西湖》詩："
      },
      {
        "index": 26,
        "text": "菡萏香消畫舸浮，使君寧复憶揚州。都將二十四橋月，換得西湖十頃秋。"
      },
      {
        "index": 27,
        "text": "菡萏香消畫舸浮，使君寧复憶揚州。都將二十四橋月，換得西湖十頃秋。"
      },
      {
        "index": 28,
        "text": "趙子昂《西湖》詩："
      },
      {
        "index": 29,
        "text": "春陰柳絮不能飛，兩足蒲芽綠更肥。只恐前呵驚白鷺，獨騎款段繞湖歸。"
      },
      {
        "index": 30,
        "text": "春陰柳絮不能飛，兩足蒲芽綠更肥。只恐前呵驚白鷺，獨騎款段繞湖歸。"
      },
      {
        "index": 31,
        "text": "袁宏道《西湖總評》詩："
      },
      {
        "index": 32,
        "text": "龍井饒甘泉，飛來富石骨。蘇橋十里風，勝果一天月。錢祠無佳處，一片好石碼。孤山舊亭子，涼蔭滿林樾。一年一桃花，一歲一白髮。南高看雲生，北高見月沒。楚人無羽毛，能得凡遊越。"
      },
      {
        "index": 33,
        "text": "龍井饒甘泉，飛來富石骨。蘇橋十里風，勝果一天月。錢祠無佳處，一片好石碼。孤山舊亭子，涼蔭滿林樾。一年一桃花，一歲一白髮。南高看雲生，北高見月沒。楚人無羽毛，能得凡遊越。"
      },
      {
        "index": 34,
        "text": "范景文《西湖》詩："
      },
      {
        "index": 35,
        "text": "湖邊多少遊觀者，半在斷橋煙雨間。盡逐春風看歌舞，凡人著眼看青山。"
      },
      {
        "index": 36,
        "text": "湖邊多少遊觀者，半在斷橋煙雨間。盡逐春風看歌舞，凡人著眼看青山。"
      },
      {
        "index": 37,
        "text": "張岱《西湖》詩："
      },
      {
        "index": 38,
        "text": "追想西湖始，何緣得此名。恍逢西子面，大服古人評。冶艷山川合，風姿煙雨生。奈何呼不已，一往有深情。一望煙光裏，蒼茫不可尋。吾鄉爭道上，此地說湖心。潑墨米顛畫，移情伯子琴。南華秋水意，千古有人欽。到岸人心去，月來不看湖。漁燈隔水見，堤樹帶煙熇。真意言詞盡，淡妝脂粉無。問誰能領略，此際有髯蘇。"
      },
      {
        "index": 39,
        "text": "追想西湖始，何緣得此名。恍逢西子面，大服古人評。冶艷山川合，風姿煙雨生。奈何呼不已，一往有深情。一望煙光裏，蒼茫不可尋。吾鄉爭道上，此地說湖心。潑墨米顛畫，移情伯子琴。南華秋水意，千古有人欽。到岸人心去，月來不看湖。漁燈隔水見，堤樹帶煙熇。真意言詞盡，淡妝脂粉無。問誰能領略，此際有髯蘇。"
      },
      {
        "index": 40,
        "text": "又《西湖十景》詩："
      },
      {
        "index": 41,
        "text": "一峰一高人，兩人相與語。此地有西湖，勾留不肯去。"
      },
      {
        "index": 42,
        "text": "一峰一高人，兩人相與語。此地有西湖，勾留不肯去。"
      },
      {
        "index": 43,
        "text": "（兩峰插雲）"
      },
      {
        "index": 44,
        "text": "湖氣冷如冰，月光淡於雪。肯棄與三潭，杭人不看月。"
      },
      {
        "index": 45,
        "text": "湖氣冷如冰，月光淡於雪。肯棄與三潭，杭人不看月。"
      },
      {
        "index": 46,
        "text": "（三潭印月）"
      },
      {
        "index": 47,
        "text": "高柳蔭長堤，疏疏漏殘月。蹩躠步松沙，恍疑是踏雪。"
      },
      {
        "index": 48,
        "text": "高柳蔭長堤，疏疏漏殘月。蹩躠步松沙，恍疑是踏雪。"
      },
      {
        "index": 49,
        "text": "（斷橋殘雪）"
      },
      {
        "index": 50,
        "text": "夜氣滃南屏，輕嵐薄如紙。鐘聲出上方，夜渡空江水。"
      },
      {
        "index": 51,
        "text": "夜氣滃南屏，輕嵐薄如紙。鐘聲出上方，夜渡空江水。"
      },
      {
        "index": 52,
        "text": "（南屏晚鐘）"
      },
      {
        "index": 53,
        "text": "煙柳幕桃花，紅玉沉秋水。文弱不勝夜，西施剛睡起。"
      },
      {
        "index": 54,
        "text": "煙柳幕桃花，紅玉沉秋水。文弱不勝夜，西施剛睡起。"
      },
      {
        "index": 55,
        "text": "（蘇堤春曉）"
      },
      {
        "index": 56,
        "text": "頰上帶微酡，解頤開笑口。何物醉荷花，暖風原似酒。"
      },
      {
        "index": 57,
        "text": "頰上帶微酡，解頤開笑口。何物醉荷花，暖風原似酒。"
      },
      {
        "index": 58,
        "text": "（曲院風荷）"
      },
      {
        "index": 59,
        "text": "深柳叫黃鸝，清音入空翠。若果有詩腸，不應比鼓吹。"
      },
      {
        "index": 60,
        "text": "深柳叫黃鸝，清音入空翠。若果有詩腸，不應比鼓吹。"
      },
      {
        "index": 61,
        "text": "（柳浪聞鶯）"
      },
      {
        "index": 62,
        "text": "殘塔臨湖岸，頹然一醉翁。奇情在瓦礫，何必藉人工。"
      },
      {
        "index": 63,
        "text": "殘塔臨湖岸，頹然一醉翁。奇情在瓦礫，何必藉人工。"
      },
      {
        "index": 64,
        "text": "（雷峰夕照）"
      },
      {
        "index": 65,
        "text": "秋空見皓月，冷氣入林皋。靜聽孤飛鴈，聲輕天正高。"
      },
      {
        "index": 66,
        "text": "秋空見皓月，冷氣入林皋。靜聽孤飛鴈，聲輕天正高。"
      },
      {
        "index": 67,
        "text": "（平湖秋月）"
      },
      {
        "index": 68,
        "text": "深恨放生池，無端造魚獄。今來花港中，肯受人拘束？"
      },
      {
        "index": 69,
        "text": "深恨放生池，無端造魚獄。今來花港中，肯受人拘束？"
      },
      {
        "index": 70,
        "text": "（花港觀魚）"
      },
      {
        "index": 71,
        "text": "柳耆卿《望海潮》詞："
      },
      {
        "index": 72,
        "text": "東南形勝，三吳都會，錢塘自古繁華。煙柳畫橋，風簾翠幕，參差十萬人家。雲樹繞堤沙。怒濤卷霜雪，天塹無涯。市列珠璣，戶盈羅綺，競豪奢。重湖疊巘清佳，有三秋桂子，十里荷花。羌管弄晴，菱歌泛夜，嬉嬉釣叟蓮娃。千騎擁高牙。乘醉聽簫鼓，吟賞煙霞。異日圖將好景，歸去鳳池誇。"
      },
      {
        "index": 73,
        "text": "東南形勝，三吳都會，錢塘自古繁華。煙柳畫橋，風簾翠幕，參差十萬人家。雲樹繞堤沙。怒濤卷霜雪，天塹無涯。市列珠璣，戶盈羅綺，競豪奢。重湖疊巘清佳，有三秋桂子，十里荷花。羌管弄晴，菱歌泛夜，嬉嬉釣叟蓮娃。千騎擁高牙。乘醉聽簫鼓，吟賞煙霞。異日圖將好景，歸去鳳池誇。"
      },
      {
        "index": 74,
        "text": "（金主閱此詞，慕西湖勝景，遂起投鞭渡江之思。）"
      },
      {
        "index": 75,
        "text": "于國寶《風入松》詞："
      },
      {
        "index": 76,
        "text": "一春常費買花錢，日日醉湖邊。玉驄慣識西湖路，驕嘶過、沽酒樓前。紅杏香中簫鼓，綠楊影裏鞦韆。暖風十里麗人天，花壓鬢雲偏。畫船載得春歸去，餘情付、湖水湖煙。明日重扶殘醉，來尋陌上花鈿。"
      },
      {
        "index": 77,
        "text": "一春常費買花錢，日日醉湖邊。玉驄慣識西湖路，驕嘶過、沽酒樓前。紅杏香中簫鼓，綠楊影裏鞦韆。暖風十里麗人天，花壓鬢雲偏。畫船載得春歸去，餘情付、湖水湖煙。明日重扶殘醉，來尋陌上花鈿。"
      }
    ]
  }
}