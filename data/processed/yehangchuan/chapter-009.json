{
  "chapterNumber": 9,
  "title": "卷九",
  "sourceContent": {
    "paragraphs": [
      {
        "index": 1,
        "text": "婚姻"
      },
      {
        "index": 2,
        "text": "冠禮"
      },
      {
        "index": 3,
        "text": "古者冠禮，筮日筮賓，所以敬冠事也。冠乎祚，以著代也。醮於客位，三加彌尊始加緇布冠，再加皮冠，三加爵弁，加有成也。已冠而字之，成人之道也。見於母，母拜之；見於兄弟，兄弟拜之，成人而與爲禮也。玄冠玄冕，奠摯於君，遂以摯見於卿大夫、鄕先生，以成人見也。"
      },
      {
        "index": 4,
        "text": "魯兩生"
      },
      {
        "index": 5,
        "text": "漢叔孫通制禮，征魯諸生三十余人。有兩生不肯行，曰：「禮樂必積德百年而後興，今天下初定，何暇爲此？」通笑曰：「鄙儒，不知時變者也。」"
      },
      {
        "index": 6,
        "text": "應時而變"
      },
      {
        "index": 7,
        "text": "《莊子》：三皇五帝之禮義法度，不矜於同，而矜於治，譬猶櫨梨橘柚，其味相反，而皆可於口。或禮義法度，應時而變也。晉侯受玉《左傳》：天王使召武公、內史過賜晉侯命，受玉惰。過歸，告王曰：「晉侯其無後乎！王使之命，而惰於受瑞，先自異也已，其何繼之有？禮，國之也；敬，禮之輿也。不敬，則禮不行；禮不行，則上下昏，何以長世？」"
      },
      {
        "index": 8,
        "text": "綿蕞"
      },
      {
        "index": 9,
        "text": "叔孫通與其徒百余人爲綿蕞野外，習之月余，禮成。高帝令群臣習肄長樂宮，成。群臣朝賀，莫不振恐肅敬。帝曰：「吾今日知爲皇帝之貴也。」"
      },
      {
        "index": 10,
        "text": "婚禮"
      },
      {
        "index": 11,
        "text": "人皇氏始有夫婦之道，伏羲始制嫁娶。女媧氏與伏羲共母，佐伏羲正婚姻，始爲神媒。夏後氏始制親迎禮。秦始皇始娶婦納絲麻鞋一取和諧也。後漢始聘禮用墨。漢重墨，今答聘用之。始婚禮用羊取羊者，祥也。巫鹹制撒帳厭勝。京房嫁女，翼奉子撒豆谷穰煞。張嘉貞嫁女，制繡幕牽紅。唐新婦輿至大門，傳席勿履地。晩唐制：新婦上車，以蔽膝蓋面。五代始新婦入門跨馬鞍。北朝迎婚，十數人大呼，催新婦上輿，婦家賓親婦女打新郎，喜拳手交下。"
      },
      {
        "index": 12,
        "text": "昏禮"
      },
      {
        "index": 13,
        "text": "昏禮者，將合二姓之好，上以祀宗廟，而下以繼後世也，故君子重之。是以昏禮納采、問名、納吉、納征、請期，皆主人筵幾於廟，而拜迎於門外。入，揖讓而升，聽命於廟，所以敬慎重、正昏禮也。納采者，納雁以爲采，擇之禮也。問名者，問女生之母名氏也。納吉者，得吉蔔而納之也。納征者，納幣以爲婚姻之證也。請期者，請婚姻之日期也。五者合親迎，謂之六禮。親迎，父親醮子而命之迎，男先於女也。子承命以迎，主人筵幾於廟，而拜迎於門外。婿執雁入，揖讓升堂，再拜奠雁，蓋親愛之於父母也。降，出禦婦車，而婿受綏，禦輪三周，先俟於門外。婦至，婿揖婦以入，共牢而食，合巹而，所以合體同尊卑以親之也。"
      },
      {
        "index": 14,
        "text": "見舅姑"
      },
      {
        "index": 15,
        "text": "夙興，婦沐浴以俟見。質明，贊見婦於舅姑，婦執棗栗、段以見，贊醴婦。婦祭脯、祭醴，成婦禮也。舅婦入室，婦以特豚饋，明婦順也。質明，婚禮之次日。贊，相禮之人也。□，竹器，以盛棗栗、段□之贄。□，脯也，加姜桂治之曰「段□」。"
      },
      {
        "index": 16,
        "text": "饗以一獻"
      },
      {
        "index": 17,
        "text": "厥明，舅姑共饗婦，以一獻之禮奠酬。舅姑先降自西階，婦降自阼階，以著代也。厥明，婚禮之二朝也。舅獻姑酬，共成一獻。阼者主人之階，婦之代姑將以爲主於內也。"
      },
      {
        "index": 18,
        "text": "結縭三命"
      },
      {
        "index": 19,
        "text": "女嫁，父戒之曰：「謹慎，從舅之言！」母戒之曰：「謹慎，從爾姑之言！」諸母施紳，戒之曰：「謹慎，從爾父母之言。」"
      },
      {
        "index": 20,
        "text": "四德三從"
      },
      {
        "index": 21,
        "text": "是以古者婦人先嫁三月，祖廟未毀，教於公宮；祖廟既毀，教於宗室，教以婦德、婦言、婦容、婦功。教成祭之，牲用魚，之以蘋藻，所以成婦順也。三從，謂婦人在家從父，出嫁從夫，夫死從子。"
      },
      {
        "index": 22,
        "text": "伉儷"
      },
      {
        "index": 23,
        "text": "《左傳》：齊侯請繼室於晉，韓宣子使叔向對曰：「寡君未有伉儷，君有辱命，惠莫大焉。」"
      },
      {
        "index": 24,
        "text": "朱陳"
      },
      {
        "index": 25,
        "text": "白樂天詩：「徐州古豐縣，有村曰朱陳。去縣百余裏，桑麻青氛氳。一村惟兩姓，世世爲婚姻。」"
      },
      {
        "index": 26,
        "text": "撒帳果"
      },
      {
        "index": 27,
        "text": "漢武帝李夫人初入宮，坐七寶流蘇輦，障鳳羽長生扇，帝迎入帳中，共坐巹飲。預戒宮人遙撒五色同心花果，帝與夫人以衣裾盛之，雲「得多」，得子多也。故後世有撒帳之遺。"
      },
      {
        "index": 28,
        "text": "月老檢書"
      },
      {
        "index": 29,
        "text": "唐韋固旅次宋城，遇老人向月檢書，謂固曰：「此天下婚姻簿也。」因問韋妻何氏，答曰：「爾妻乃店後賣菜陳嫗女耳。」翌日往視，見嫗抱三歳女，甚陋。遂使人刺之中眉。後十四年，相州刺史王泰妻以女，姿容甚麗，眉間常貼花鈿。細問之，曰：「妾郡守侄女也。父卒於宋城。繈褓時爲賊所刺，痕尚在眉。」宋城宰聞之，名其店曰「定婚店」。"
      },
      {
        "index": 30,
        "text": "金屋貯之"
      },
      {
        "index": 31,
        "text": "漢武帝幼時，景帝問：「兒欲得婦否？」長公主指其女曰：「阿嬌好否？」武帝曰：「若得阿嬌，當以金屋貯之。」"
      },
      {
        "index": 32,
        "text": "丹桂近嫦娥"
      },
      {
        "index": 33,
        "text": "袁筠娶蕭安女，言定，未幾，擢進士第。羅隱以詩贈之，曰：「細看月輪還有意，定知丹桂近嫦娥。」"
      },
      {
        "index": 34,
        "text": "女蘿附松柏"
      },
      {
        "index": 35,
        "text": "李靖謁楊素，一伎執紅拂侍側，目靖久之。靖歸逆旅，夜半有紫衣人扣門，延入，脫衣帽，乃美人也。靖驚詰之，告曰：「妾楊家紅拂妓也。女蘿願附松柏。」遂與之俱適太原。"
      },
      {
        "index": 36,
        "text": "續斷□"
      },
      {
        "index": 37,
        "text": "《十洲記》：鳳麟州以鳳喙麟角作膠，能續斷□。"
      },
      {
        "index": 38,
        "text": "門楣"
      },
      {
        "index": 39,
        "text": "唐玄宗寵禮楊氏，其從兄國忠加禦史大夫，鴻臚卿，女兄弟韓國、虢國、秦國三夫人。時謠曰：「男不封侯女作妃，君看女卻爲門楣。」"
      },
      {
        "index": 40,
        "text": "冰人"
      },
      {
        "index": 41,
        "text": "令狐策夢立冰上，與冰下人語。占者曰：「在冰上與冰下人語，爲陽語陰，當爲人作媒，期在冰判。」太守田豹爲子求張徵女，使策爲媒，仲春成婚。故稱媒人爲冰人。"
      },
      {
        "index": 42,
        "text": "賣犬嫁女"
      },
      {
        "index": 43,
        "text": "唐呉隱之將嫁女，謝石知其貧，遣女必率薄，乃令移廚帳助其經營。使人至，見婢牽一犬賣之，此外蕭然無辦。"
      },
      {
        "index": 44,
        "text": "練裳遣嫁"
      },
      {
        "index": 45,
        "text": "漢逸民戴良有五女，練裳竹笥木履而遣之。東坡詩：「竹笥與練裳，願得畢婚嫁。」"
      },
      {
        "index": 46,
        "text": "葭莩"
      },
      {
        "index": 47,
        "text": "漢中山靖王封群臣，非有葭莩之親。葭莩，竹上薄衣。"
      },
      {
        "index": 48,
        "text": "潘楊"
      },
      {
        "index": 49,
        "text": "晉楊經，潘嶽作誄文云：「藉三葉世親之恩，而子之姑，予這伉儷焉。潘楊之睦，有自來矣。"
      },
      {
        "index": 50,
        "text": "鳳占"
      },
      {
        "index": 51,
        "text": "《左傳》：陳公子完奔齊，齊侯使爲卿。齊大夫懿氏欲妻以女，蔔之曰：「鳳凰於飛，和鳴鏘鏘。有媯之後，將育於姜，五世其昌。」"
      },
      {
        "index": 52,
        "text": "結縭"
      },
      {
        "index": 53,
        "text": "《詩》：「之子於歸，皇駁其馬。親結其縭，九十其儀。」縭，婦人之也。"
      },
      {
        "index": 54,
        "text": "示之以禮"
      },
      {
        "index": 55,
        "text": "馬超奔蜀，輕視先主，常呼先主字。關羽怒，請殺之。先主曰：「人窮來歸，以其呼字而殺之，何以示天下？」張飛曰：「如是當示之以禮。」次日，大會諸將，請超入，羽、飛並伏刀立直。超顧坐席，不見羽、飛，見其直也。乃大驚，遂尊事先主，不敢呼字。"
      },
      {
        "index": 56,
        "text": "議禮聚訟"
      },
      {
        "index": 57,
        "text": "漢章帝欲定禮樂，班固曰：「諸賢多能説禮，宜廣招集。」帝曰：「諺雲『築舍道旁，三年不成。』會禮之家，名爲聚訟。」"
      },
      {
        "index": 58,
        "text": "喪事"
      },
      {
        "index": 59,
        "text": "喪禮"
      },
      {
        "index": 60,
        "text": "黃帝始制棺□。周公制□。周制俑。虞卿制桐人。左伯枕制明衣【新衣襲屍】。史佚制下殤棺衣。夫差爲冥帽，而始制面帛。夏制明器。五代制靈座前看果。舜制吊禮。晉制，吊客至喪家鳴鼓爲號。巫鹹制紙錢名寓錢。漢鑄神瘞錢。王始喪祭焚紙錢。周制方相先驅。漢制頭□，俗開路顯道神。始嫘祖道死，嫫姆監護因制。商始制銘旌以書姓名。魏始書號。後漢始制墓碑，爲文字辨識。黃帝封京觀，始制墓。周公始合葬。周桓王始改葬。秦武公始人殉葬。宋文公始殉葬用重器。秦稱天子墓爲山。漢始爲陵。漢文帝始預造壽陵。少康封其子祀。禹始設守陵人。秦始皇制皇寢石麟、辟邪、兕馬，臣下石人羊虎柱罔象，好食亡者肝，因制。宋真宗始給民義冢，制漏澤園。"
      },
      {
        "index": 61,
        "text": "服制"
      },
      {
        "index": 62,
        "text": "黃帝始制喪禮。禹始制五服。堯始定三年喪，父斬衰，母齊衰。唐武後制，父在爲母三年，同父喪。宋太祖制，舅姑三年喪。周公制，生母齊衰三月。魯昭公制，慈母服【他妾養己】。唐玄宗加母黨服。魏徵制，叔嫂小功服。戴德制，朋友緦麻服。晉襄公制，起復始，伯禽征徐戎卒哭，漢唐沿之。始大臣奪情。漢元帝始令博士丁憂。漢文帝始易月。景帝爲三十六日釋服。唐肅宗始定二十七日之服。"
      },
      {
        "index": 63,
        "text": "喪禮五服"
      },
      {
        "index": 64,
        "text": "斬衰三年，子爲父母。女在室，並已許嫁者，及已嫁被出而反在家者。與子之妻同。子爲繼母，爲慈母，爲養母，子之妻同。庶子爲所生母，爲嫡母，庶子之妻同。爲人後者與妻同，嫡孫爲祖父母、高曾祖父母，承重同。妻爲夫妾，爲家長同。"
      },
      {
        "index": 65,
        "text": "齊衰杖期"
      },
      {
        "index": 66,
        "text": "嫡子眾子爲庶母，其妻亦如之。子爲嫁母，爲出母；夫爲妻；嫡孫，祖在，爲祖母承重。"
      },
      {
        "index": 67,
        "text": "齊衰不杖期"
      },
      {
        "index": 68,
        "text": "祖爲嫡孫，父母爲嫡長子及嫡長子婦，及眾子，及女在室，及子爲人後者。繼母爲長子，眾子侄爲伯叔父母，爲親兄弟，及親兄弟之子女在室者。孫爲祖父母，孫女在室，與出嫁同。爲人後者，爲其本生父母。女出嫁，爲其本生父母。妾爲家長之正妻，妾爲家長父母，妾爲家長之子與其所生子。齊衰五月，曾孫爲曾祖父母，曾孫女同。齊衰三月，玄孫爲高祖父母，玄孫女同。"
      },
      {
        "index": 69,
        "text": "大功九月"
      },
      {
        "index": 70,
        "text": "祖父母爲眾孫，孫女在室者。父母爲眾子婦，及女已出嫁者。伯叔父母爲侄婦，及侄女已出嫁者。妻爲夫之祖父母，妻爲夫之伯叔父母。夫爲人後，其妻爲夫之本生父母。"
      },
      {
        "index": 71,
        "text": "小功五月"
      },
      {
        "index": 72,
        "text": "爲伯叔祖父母，爲堂伯叔父母，爲再從兄弟，爲兄弟之妻，祖爲嫡孫婦，爲外祖父母，爲母之兄弟姊妹。"
      },
      {
        "index": 73,
        "text": "緦麻三月"
      },
      {
        "index": 74,
        "text": "祖爲眾孫婦，曾祖父母爲曾孫，祖母爲嫡孫，眾孫婦爲乳母，爲妻之父母，爲婿，爲外孫，爲同堂兄弟之妻。"
      },
      {
        "index": 75,
        "text": "三父"
      },
      {
        "index": 76,
        "text": "同居繼父，不同居繼父，從母嫁繼父。諸繼父，謂父死母再嫁他人隨去者，同居有期年服，不同居者無服。隨繼母嫁繼父，有齊衰杖期。"
      },
      {
        "index": 77,
        "text": "八母"
      },
      {
        "index": 78,
        "text": "嫡母、繼母、養母謂自幼過房與人、慈母謂生母死，父令別妾撫育者、嫁母謂妾母因父死再嫁他人者、出母謂親母被父所出、庶母父妾之生子女者、乳母即奶母，亦服緦麻。"
      },
      {
        "index": 79,
        "text": "七出"
      },
      {
        "index": 80,
        "text": "無子，淫佚，不孝，多言，盜竊，妒忌，惡疾。三不去：與更三年喪；前貧賤後富貴；有所娶，無所歸。"
      },
      {
        "index": 81,
        "text": "讀禮"
      },
      {
        "index": 82,
        "text": "《曲禮》曰：居喪未葬讀葬禮，既葬讀祭禮。"
      },
      {
        "index": 83,
        "text": "彌留"
      },
      {
        "index": 84,
        "text": "疾革之時，氣尚未絶，目不即瞑，謂之彌留。"
      },
      {
        "index": 85,
        "text": "屬纊"
      },
      {
        "index": 86,
        "text": "屬，付也。纊，綿也。以綿輕而易動，故付置於口鼻上，以驗氣之有無也。"
      },
      {
        "index": 87,
        "text": "易簀"
      },
      {
        "index": 88,
        "text": "曾子疾病，曾元、曾申坐於足，童子隅坐而執燭。童子曰：「華而皖，大夫之簀與？」曾子曰：「然。季孫之賜也，我未之能易也。元，起易簀！」舉扶而易之，反席未安而歿。"
      },
      {
        "index": 89,
        "text": "捐館"
      },
      {
        "index": 90,
        "text": "《蘇秦傳》：奉陽君死，捐館舍而去。"
      },
      {
        "index": 91,
        "text": "鬼錄"
      },
      {
        "index": 92,
        "text": "魏文帝《與呉質書》：昔年疾病，親故多罹其災，觀其姓名，已登鬼錄。"
      },
      {
        "index": 93,
        "text": "就木"
      },
      {
        "index": 94,
        "text": "晉文公奔狄，娶季隗，將適齊，謂隗曰：「待我二十五年，不來而後嫁。」對曰：「我又如是而後嫁，則就木矣。」"
      },
      {
        "index": 95,
        "text": "蓋棺論定"
      },
      {
        "index": 96,
        "text": "晉劉毅云：「丈夫蓋棺論方定。」"
      },
      {
        "index": 97,
        "text": "修文郎"
      },
      {
        "index": 98,
        "text": "春秋時，蘇韶卒，後從弟節晝見韶，因問幽冥事。韶曰：「顏回、蔔商死，俱爲地下修文郎。」"
      },
      {
        "index": 99,
        "text": "白玉樓"
      },
      {
        "index": 100,
        "text": "李賀將死，有緋衣人賀赤虬，奉雷版召賀曰：「帝成白玉樓，立召爲記。天上差樂，不苦也。」"
      },
      {
        "index": 101,
        "text": "一鑒亡"
      },
      {
        "index": 102,
        "text": "魏徵卒，帝臨朝嘆曰：「以銅爲鑒，可照妍媸；以人爲鑒，可明得失。……今魏徵逝，一鑒亡矣。」"
      },
      {
        "index": 103,
        "text": "月犯少微"
      },
      {
        "index": 104,
        "text": "謝敷隱居剡中。時月犯少微，占雲「處士當之」。呉國戴逵名重於敷，甚以爲憂。俄而敷死，時人語曰：「呉中高士，求死不得。」"
      },
      {
        "index": 105,
        "text": "歳在龍蛇"
      },
      {
        "index": 106,
        "text": "鄭玄夢孔子告之曰：「起，起，今年歳在辰，明年歳在巳。」既寤，以讖合歳，知命當終。讖云：「歳在龍蛇賢人嗟。」"
      },
      {
        "index": 107,
        "text": "夢書白駒"
      },
      {
        "index": 108,
        "text": "杜牧之夢書「白駒」字，或曰：「過隙也」。俄而悉毀其所爲文章詩籍，果卒。"
      },
      {
        "index": 109,
        "text": "一朝千古"
      },
      {
        "index": 110,
        "text": "唐薛收卒，秦王曰：「吾與伯褒共軍旅，豈期一朝成千古也！」"
      },
      {
        "index": 111,
        "text": "脫驂"
      },
      {
        "index": 112,
        "text": "孔子遇舊館人之喪，入而哭之哀；出，使子貢脫驂而賻之。"
      },
      {
        "index": 113,
        "text": "麥舟"
      },
      {
        "index": 114,
        "text": "範堯夫舟有麥五百斛，悉與故人石曼卿，以助其葬。"
      },
      {
        "index": 115,
        "text": "生芻一束"
      },
      {
        "index": 116,
        "text": "郭林宗有母憂，徐往吊之，置生芻一束於閭前而去之。眾怪不知其故。林宗曰：「此必南州高士徐孺子也。詩不雲乎：『生芻一束，其人如玉。』吾有何德足以當之？」"
      },
      {
        "index": 117,
        "text": "素車白馬"
      },
      {
        "index": 118,
        "text": "範式巨卿、張劭元伯相與爲友。元伯卒。式夢劭呼曰：「巨卿，吾已某日死，某日葬」式馳往赴之。未及到而劭已發引。將至壙，而柩不前。其母曰：「元伯，豈有望耶？」停柩。移時，乃見素車白馬，號哭而來。母曰：「是必範巨卿也。」式因執紼而引，其柩乃前。"
      },
      {
        "index": 119,
        "text": "歸見父母"
      },
      {
        "index": 120,
        "text": "陳堯佐臨終，自誌其墓，曰：有宋潁川生堯佐，字希先，年八十二不爲夭，官一品不爲賤，卿相納錄不爲辱祖，可歸見父母棲神之域矣。"
      },
      {
        "index": 121,
        "text": "翁仲"
      },
      {
        "index": 122,
        "text": "《水經註》：南千秋亭壇廟東枕道，有兩石翁仲。山谷詩：「往者不可言，古怕守翁仲。"
      },
      {
        "index": 123,
        "text": "九京"
      },
      {
        "index": 124,
        "text": "文子曰：「是全要領以從先大夫於九京也。」"
      },
      {
        "index": 125,
        "text": "佳城"
      },
      {
        "index": 126,
        "text": "漢滕公駕至東都門，馬悲鳴不進。命掘之，得石，有蝌蚪書云：「佳城郁郁，三千年見白曰，籲嗟滕公居此室。」公嘆曰：「天乎！吾死，其安此乎？」後葬其處。"
      },
      {
        "index": 127,
        "text": "牛眠"
      },
      {
        "index": 128,
        "text": "晉陶侃，初家將葬，忽失一牛，不知所在。遇一老父，謂曰：「前岡見一牛，眠處，其地若葬，位極人臣。」侃尋牛得之，因葬焉。"
      },
      {
        "index": 129,
        "text": "壽藏"
      },
      {
        "index": 130,
        "text": "唐姚崇自立壽藏於萬安山，兆曰：「安居穴以土爲床，曰化臺。」"
      },
      {
        "index": 131,
        "text": "挽歌"
      },
      {
        "index": 132,
        "text": "漢高帝時，田橫死，從者不敢哭，隨扳敘哀，故承以爲挽歌。漢武時，李延年分爲二：《薤露》，送王公貴客；《蒿裏》，送士大夫庶人。"
      },
      {
        "index": 133,
        "text": "吊柳七"
      },
      {
        "index": 134,
        "text": "柳永死日，家無余財，群妓合金葬之郊外，每春月上冢，謂之「吊柳七」。"
      },
      {
        "index": 135,
        "text": "漆燈"
      },
      {
        "index": 136,
        "text": "唐沈彬居有一大樹，嘗曰：「吾死可葬於此。」既葬穴之，巧一古冢，其間一古燈，臺上有漆篆文曰：「佳城今已開，雖開不葬埋。漆燈猶未滅，留待沈彬來。」"
      },
      {
        "index": 137,
        "text": "金粟岡"
      },
      {
        "index": 138,
        "text": "唐玄宗幸橋陵，見金粟岡有龍盤鳳翥之勢，謂侍臣曰：「吾千秋萬歳後宜葬於此。」及升遐，群臣依旨葬焉。"
      },
      {
        "index": 139,
        "text": "馬鬣封"
      },
      {
        "index": 140,
        "text": "《禮記》子夏曰：「昔夫子言之曰，吾見封之若堂者矣，見若坊者矣，見若覆夏屋者矣，見若釜者矣，馬鬣封之謂也。」"
      },
      {
        "index": 141,
        "text": "長夜室"
      },
      {
        "index": 142,
        "text": "東坡《贈章默》詩：「章子親未葬，余生抱羸疾，朝吟噎鄰裏，夜淚腐菌席。願求不毛田，親築長夜室。」"
      },
      {
        "index": 143,
        "text": "土饅頭"
      },
      {
        "index": 144,
        "text": "範石湖《重九日行營壽藏之地》詩：「家山隨地可松楸，荷鍤攜壺似醉劉。縱有千年鐵門限，終須一個土饅頭。」"
      },
      {
        "index": 145,
        "text": "要離冢"
      },
      {
        "index": 146,
        "text": "梁鴻卒，弟伯通等爲求葬地，乃葬之要離冢傍。曰：「梁鴻高賢，要離烈士，政相類也。」後人遂以其所居名梁溪，今無錫是也。"
      },
      {
        "index": 147,
        "text": "玉鉤斜"
      },
      {
        "index": 148,
        "text": "在呉公臺下，隋煬帝葬宮人處也。唐竇鞏《宮人斜》詩：「離宮路遠北原斜，生死恩深不到家。雲雨今歸何處雲？黃鸝飛上野棠花。」"
      },
      {
        "index": 149,
        "text": "葬龍耳"
      },
      {
        "index": 150,
        "text": "晉元帝聞郭璞爲人葬墳地，微服往觀，謂主人曰：「此葬龍角，必滅族。」主人曰：「璞雲此是龍耳，三年當有天子至。」帝曰：「出天子耶？」曰：「非也，能致天子問耳。」"
      },
      {
        "index": 151,
        "text": "方相"
      },
      {
        "index": 152,
        "text": "《周禮》：方相氏毆罔象，好食亡者肝，而畏虎與柏，故墓上列柏樹，路口置石虎，本此。"
      },
      {
        "index": 153,
        "text": "不遺一老"
      },
      {
        "index": 154,
        "text": "孔子卒，哀公誄之曰：「昊天不吊，不遺一老，俾屏余一人以在位，煢煢余在疚。嗚呼哀哉尼父！無自律。」子貢曰：「君其不沒於魯乎！」"
      },
      {
        "index": 155,
        "text": "五谷瓶"
      },
      {
        "index": 156,
        "text": "《喪服小記》：魯哀公曰：「五谷囊起伯夷叔齊，不食粟而死，故作五谷囊。吾父食味含哺而死，何用此爲？」今人遂爲五谷瓶。"
      },
      {
        "index": 157,
        "text": "青蠅爲吊客"
      },
      {
        "index": 158,
        "text": "虞翻字仲翔，放棄海南，自恨疏節，骨體不媚，犯上獲罪，當長歿海隅。生無可與語，死以青蠅爲吊客，使天下一人知己者，足以不恨。"
      },
      {
        "index": 159,
        "text": "墓木拱"
      },
      {
        "index": 160,
        "text": "《左傳》秦伯使謂褰叔曰：「爾何知？中壽，爾墓之木拱矣。」"
      },
      {
        "index": 161,
        "text": "瓜奠"
      },
      {
        "index": 162,
        "text": "唐萊國公杜如晦薨，太宗詔虞世南制碑文。後因食瓜美，愴然悼之，遂輟食，遣使奠於靈座。"
      },
      {
        "index": 163,
        "text": "哀些"
      },
      {
        "index": 164,
        "text": "宋玉《招魂》曰：「光風轉蕙，汜崇蘭些。」些，語詞。宋玉《招魂》語末皆雲「些」，故挽歌亦曰「哀些」。"
      },
      {
        "index": 165,
        "text": "長眠"
      },
      {
        "index": 166,
        "text": "《廣記》：鄭尤路逢一冢，有二竹。鄭爲詩曰：「冢上兩竿竹，風吹常裊裊。」冢中人續曰：「下有百年人，長眠不知曉。」"
      },
      {
        "index": 167,
        "text": "賻"
      },
      {
        "index": 168,
        "text": "賻，助也。，報也。所以助生送死，副至意也。貨財曰賻，車馬曰帽。玩好曰贈，衣服曰。"
      },
      {
        "index": 169,
        "text": "銘旌"
      },
      {
        "index": 170,
        "text": "銘，明也，以死者爲不可別已，故以其旌識之。杜牧之詩云：「黃壤不沾新雨露，粉書空換舊銘旌。」"
      },
      {
        "index": 171,
        "text": "謚"
      },
      {
        "index": 172,
        "text": "太公周公相嗣王，始作謚法。人主謚始黃帝。加謚至十數字，始唐玄宗。太子謚始申生。卿大夫謚始周。處士謚始陶弘景。公卿無爵而謚始王導。宦者謚、方伎謚，始北魏公卿大夫。祖父謚始元。婦人謚始穆天子謚盛妃。哀後謚始漢高祖尊母昭靈。公主謚始唐高祖謚女平陽公主昭。生而賜謚始衞侯賜北宮喜貞，析朱組成。私謚始黔婁。婦人私謚其夫始柳下惠。"
      },
      {
        "index": 173,
        "text": "窀穸"
      },
      {
        "index": 174,
        "text": "《左傳》：獲保首領以歿於地，惟是春秋窀穸之事。"
      },
      {
        "index": 175,
        "text": "襄事"
      },
      {
        "index": 176,
        "text": "《左傳》：葬定公，雨，不克襄事，禮也。"
      },
      {
        "index": 177,
        "text": "葛"
      },
      {
        "index": 178,
        "text": "《左傳》：葬敬嬴。旱，無麻，用葛。"
      },
      {
        "index": 179,
        "text": "祖載"
      },
      {
        "index": 180,
        "text": "《白虎通》：祖載者，始載柩於庭，乘輛車而辭祖禰，故曰祖載。"
      },
      {
        "index": 181,
        "text": "命終"
      },
      {
        "index": 182,
        "text": "天子死曰崩，諸侯曰薨，大夫曰卒，士曰不祿，庶人曰死。在床曰屍，在棺曰柩。羽鳥曰降，曰足曰漬。死寇曰兵。"
      },
      {
        "index": 183,
        "text": "執紼"
      },
      {
        "index": 184,
        "text": "《禮記》：吊於葬者必執引，若從柩及壙皆執紼。"
      },
      {
        "index": 185,
        "text": "祭祀"
      },
      {
        "index": 186,
        "text": "祭法"
      },
      {
        "index": 187,
        "text": "有虞氏黃帝而郊嚳，祖顓頊而宗堯。夏後氏亦黃帝而郊鯀，祖顓頊而宗禹。殷人嚳而郊冥，祖契而宗湯。周人嚳而郊稷，祖文王而宗武王。少昊始制宗廟，周公始爲七廟，舜始制廟號。舜受終，文祖始大事告廟。伏羲始制祀先，少昊始制四時廟祭。舜始制祭，帝槐始制不遷宗祭。殷制五年袷祭。周三年文王祭忌日。北齊始制別室，加薦髜味。殷太甲始制功臣配享。禹作世室，始立屍。伊尹制祐【宅也。即今木主，古用石函，故名】。宋真宗制板位貯以漆匣舁床覆縑。左徹刻黃帝制木像。秦始皇始制寢墓側，漢因之，爲起居、衣冠象生之備，上飯。天子正月上陵，始祭掃。王導拜元帝陵，始人臣謁陵。祭神，伏羲始於冬夏至郊社，祭皇天後土。殷湯始制祭感生帝。周公始制祭神州地祗。舜始制郊配食。秦始皇制三歳一郊。漢平帝始南郊，合祀天地，位皆南向，地位差東時王莽宰衡主之。神農始制大享五天帝於明堂。堯制五人帝、五人神，配五天帝。舜制五郊，祭五方天帝迎氣。黃帝始制壇。秦獻公制畦如韭畦於□中，名爲一土封也。秦始皇始制四□，本襄公西□，文公□俱白帝。宣公密□青帝。靈公上下□上黃帝，下炎帝。漢高帝始增制五□。漢武帝始祀太乙五帝之主。自昏至明，始立泰□。漢文帝始制五帝廟同宇一屋之下爲五廟各門。晉武帝始詔五帝同禰昊天，除五帝座從王肅議。秦始皇始制郊祀火，舉也。不同祠所舉火爲節而遙拜也。帝嚳始制六宗，祭日月星辰寒暑四時風雨雷雲。無懷氏始封禪。黃帝制四坎，祭川谷水泉，四壇祭山林丘陵。舜制秩，祭四嶽四瀆。黃帝始制社祭五土，制稷於五土之中，特指原隰之祗稷爲殳長，旌異其處，能生谷也，非但祭其谷粒。秦制守始郡縣祠社稷。宋真宗始定郡縣祭社稷儀。神農始制蠟。少昊制祭先農蠶。舜制祭四方百物。禹祭司寒冰神。秦德公祭伏。湯旱，始遷稷神柱祀棄。湯始五祀，戸、竈、門、路、中。周公制七祀，加泰厲司命。漢高祖廢戸祭井。漢高祖始祭蚩尤。唐玄宗始祭九宮神【於千秋節設壇修祀】。顓頊制祭。舜制類祭。禹制大旅。神農始制祝文。漢武帝始郊祀，立樂府。黃帝始沐浴，修齋戒。後魏始行香（以香末散行或熏手）禱祈。太康失邦，始日食，始救日。神農始制求子。湯制雩禱旱。周公制大雩祈谷。神農始制請雨之法。湯制土龍祈雨。隋文帝制祈雨斷屠宰，禁施扇。"
      },
      {
        "index": 188,
        "text": "宗伯"
      },
      {
        "index": 189,
        "text": "職掌凡祀大神、享大鬼、祭大祗，師執事命龜蔔日，次位築鬻、省牲、告潔、告備、受□、錫嘏。"
      },
      {
        "index": 190,
        "text": "九祭六器"
      },
      {
        "index": 191,
        "text": "《周禮》：太祝掌辦九祭六器。六器者，蒼璧、黃琮、青、赤璋、白虎、玄璜。九祭，一曰命，二曰衍，三曰炮，四曰廟，五曰振，六曰，七曰絶，八曰燎，九曰共。"
      },
      {
        "index": 192,
        "text": "郊祀"
      },
      {
        "index": 193,
        "text": "燔柴於泰壇，祭天也。瘞埋於泰圻，祭地也，用犢。"
      },
      {
        "index": 194,
        "text": "六宗"
      },
      {
        "index": 195,
        "text": "埋少牢於泰昭，祭時也。祖迎於坎壇，祭寒暑也。王宮祭日也。夜明祭月也。幽宗祭星也。雲宗祭水旱也。"
      },
      {
        "index": 196,
        "text": "五祠"
      },
      {
        "index": 197,
        "text": "青帝曰密□祠，黃帝曰上□祠，炎帝曰下□祠，白帝曰畦□祠，黑帝曰北□。"
      },
      {
        "index": 198,
        "text": "五祀"
      },
      {
        "index": 199,
        "text": "春祀戸，夏祀竈，秋祀門，冬祀行，夏季祀中。"
      },
      {
        "index": 200,
        "text": "七祀"
      },
      {
        "index": 201,
        "text": "王立七祀，曰司命、曰中□、曰國門、曰國行、曰泰歷、曰戸、曰竈。諸侯立五祀，曰司命、曰中□、曰國門、曰國行、曰公歷。大夫立三祀，曰族厲、曰門、曰行。士二祀，曰門、曰行。庶人立一祀，或立戸，或立竈。"
      },
      {
        "index": 202,
        "text": "八蠟"
      },
      {
        "index": 203,
        "text": "天子大蠟八：一先嗇神農，二司嗇後稷，三農田，四郵表田畔屋，王貓食田鼠虎食田豕，六堵蓄水，亦以障水，七水庸溝受水，亦以泄水，八昆蟲螟螽之類。"
      },
      {
        "index": 204,
        "text": "祀典"
      },
      {
        "index": 205,
        "text": "夫聖王之制祭祀也，法施於民則祀之，以死勤事則祀之，以勞定國則祀之，能禦大則祀之，能捏大患則祀之，是故厲山氏之有天下也。其子曰農，能殖百谷。夏之衰也，周棄繼之，故祀以爲稷。共工氏這霸九州也，其子曰後土，能平九州，故祀以爲社。帝嚳能序星辰以著眾。堯能賞均刑法以義終。舜勒眾事而野死，鯀障洪水而殛死，禹能修鯀之功。黃帝正名百物以明民共財，顓頊能修之。契爲司徒而民成，冥勤其官而水死。湯以寬治民而除其虐，文王以文治，武王以武功去民之，此皆有功烈於民者也。及夫日月星辰，民所瞻仰也。山林川谷丘陵，民所取財用也。非此族也，不在祀典。"
      },
      {
        "index": 206,
        "text": "祭主"
      },
      {
        "index": 207,
        "text": "天子祭天地、祭四方、祭山川、祭五祀，歳遍。諸侯方祀，祭山川、祭五祀，歳遍。大夫祭五祀，歳遍。土祭其先。"
      },
      {
        "index": 208,
        "text": "祭孔廟"
      },
      {
        "index": 209,
        "text": "唐玄宗始封孔子王號。宋太祖始詔孔子廟立戟，仁宗始詔用祭歌，徽宗始從蔣靖請時官司業，用冕十二旒、服九章。漢武帝始封孔子後爲侯奉祀。成帝始謚孔子後。周始詔孔子後爲曲阜令。宋仁宗始詔孔子後爲衍聖公。"
      },
      {
        "index": 210,
        "text": "丁祭用鹿"
      },
      {
        "index": 211,
        "text": "漢高祖過曲阜，以大牢祀孔子。今制，郡縣祭孔子以鹿。"
      },
      {
        "index": 212,
        "text": "淫祀"
      },
      {
        "index": 213,
        "text": "凡祭，有其廢之，莫敢舉也。有其舉之，莫敢廢也。非其所祭而祭之，名曰「淫祀」。淫祀無福。"
      },
      {
        "index": 214,
        "text": "犧牲"
      },
      {
        "index": 215,
        "text": "天子以犧牛，諸侯以肥牛，大夫以索牛，士以羊豕。"
      },
      {
        "index": 216,
        "text": "祭禮"
      },
      {
        "index": 217,
        "text": "凡祭宗廟之禮，牛曰一元大武，豕曰剛鬣，豚曰肥，羊曰柔毛，雞曰翰音，犬曰羹獻，雉曰疏趾，兔曰明視。脯曰尹祭，槁魚曰商祭，鮮魚曰祭。水曰清滌，酒曰清酌，黍曰薌合，梁曰薌萁，稷曰明粢，稻曰嘉蔬，韭曰豐本，鹽曰鹹鹺，玉曰嘉玉，幣曰量幣。"
      },
      {
        "index": 218,
        "text": "方諸明水"
      },
      {
        "index": 219,
        "text": "方諸，大蛤也，摩拭令熱以向月，則生水，古人取以廟祭，謂之「明水」。"
      },
      {
        "index": 220,
        "text": "祭號"
      },
      {
        "index": 221,
        "text": "祭王父曰皇祖考，王母曰皇祖妣。父曰皇考，母曰皇妣，夫曰皇辟。"
      },
      {
        "index": 222,
        "text": "廟制"
      },
      {
        "index": 223,
        "text": "天子七廟，三昭三穆，與太祖之廟而七。諸侯五廟，二昭二穆，與太祖之廟而五。大夫三廟，一昭一穆，與太祖之廟而三。士一廟，庶人祭於寢。"
      },
      {
        "index": 224,
        "text": "祭時"
      },
      {
        "index": 225,
        "text": "天子諸侯宗廟之祭，春曰、夏曰、秋曰嘗、冬曰蒸。天子袷、□袷、嘗袷、蒸袷。諸侯則不□，則不嘗□，嘗則不蒸，蒸則不□。諸侯初□一，□一袷，嘗袷，蒸袷。"
      },
      {
        "index": 226,
        "text": "牲制"
      },
      {
        "index": 227,
        "text": "天子社稷皆太牢，諸侯社稷皆少牢。大夫、士宗廟之祭，有田則祭，無田則薦。庶人春薦韭，夏薦麥，秋薦黍，冬薦稻。韭以卵，麥以魚，黍以豚，稻以雁。"
      },
      {
        "index": 228,
        "text": "牛制"
      },
      {
        "index": 229,
        "text": "祭天地之牛，角繭栗；宗廟之牛，角握；賓客之牛，角尺。"
      },
      {
        "index": 230,
        "text": "六禮"
      },
      {
        "index": 231,
        "text": "冠、婚、喪、祭、鄕、相見。"
      },
      {
        "index": 232,
        "text": "七教"
      },
      {
        "index": 233,
        "text": "父子、兄弟、夫婦、君臣、長幼、朋友、賓客。"
      },
      {
        "index": 234,
        "text": "八政"
      },
      {
        "index": 235,
        "text": "飲食、衣服、事爲、異別、度、量、數、制。"
      },
      {
        "index": 236,
        "text": "鄕飲酒禮"
      },
      {
        "index": 237,
        "text": "主人拜迎賓於庠門之外。入，三揖而後至階，三讓而後升，所以致尊讓也。盥洗揚觶，所以致潔也。拜至，拜洗，拜受，拜送。拜既，所以致敬也。尊讓潔敬也者，君子之所以相接也。"
      },
      {
        "index": 238,
        "text": "五象"
      },
      {
        "index": 239,
        "text": "賓主，天地也。介，象陰陽也。三賓，象三光也。讓之三也，象月之三日而成魄也。四面之坐，象四方也。"
      },
      {
        "index": 240,
        "text": "貴禮賤財"
      },
      {
        "index": 241,
        "text": "祭薦，祭酒，敬禮也。嚌肺，嘗禮也。啐酒，成禮也。於席末，言是席之正，非專爲飲食也，爲行禮也，所以貴禮而賤財也。"
      },
      {
        "index": 242,
        "text": "別貴賤"
      },
      {
        "index": 243,
        "text": "主人親速賓及介，而眾賓自從之，至於門外，主人拜賓及介，而眾賓自入，貴賤之義別矣。"
      },
      {
        "index": 244,
        "text": "辨隆殺"
      },
      {
        "index": 245,
        "text": "三揖至於階，三讓以賓升，拜至，獻酬，辭讓之節繁。及介省矣。至於眾賓，升受，坐祭，立飲，不酢而降。隆殺之義辨矣。"
      },
      {
        "index": 246,
        "text": "和樂不流"
      },
      {
        "index": 247,
        "text": "工入，升歌三終，主人獻之；笙入三終，主人獻之；間歌三終，合樂三終，工告樂備。遂出。一人揚觶，乃立司正焉，知其能和樂而不介流也。"
      },
      {
        "index": 248,
        "text": "弟長無遺"
      },
      {
        "index": 249,
        "text": "賓酬主人，主人酬介，介酬眾賓，少長以齒，終於沃洗者焉，知其能弟長而無遺矣。"
      },
      {
        "index": 250,
        "text": "安燕不亂"
      },
      {
        "index": 251,
        "text": "降，説屨升堂，修爵無數。飲酒之節，朝不廢朝，夕不廢夕。賓出，主人拜送，節文遂終焉，知其能安燕而不亂也。"
      },
      {
        "index": 252,
        "text": "律呂"
      },
      {
        "index": 253,
        "text": "伏羲始紀陽氣之初，爲律法。建日冬至之聲，以黃鐘爲宮。【黃鐘自冬至始，其余以次運行，當日者各自爲宮，商、徵以類應焉。】黃帝聽鳳鳴，候氣應，比黃鐘之宮，而皆可以相生，始爲本令。神瞽協中聲，始爲律度。武王伐紂，吹律聽聲，制七律。【各五位三所而用之，一同其數，以律和聲。】漢武帝時，令張倉定音律，訪律呂相生之變於京房，始制六十律。十二律【之外，中宮上生執始，執始上生去減，上下相生，終於南事】。五代錢樂之、沈重因京房而六之，制三百六十律。【日當一管，宮、徵旋韻，各以類從。】黃帝取□谷之竹，斷兩節間而吹律。京房以竹聲微不可度調，始作準以定數。【準狀如瑟，長丈，十三弦，分寸粗而易達。】後魏陳仲儒請以準代律。魏杜夔令柴玉鑄鐘。荀勖較杜夔鐘律，造十有二笛。笛具五音，以應京房之術，【各以其律相因，以本宮管上行，則宮亢，因宮穴以本宮。徵上行，則徵亢。】梁主衍制爲四通。【立爲四器，名之爲通，皆施二弦，因以通聲，轉通月氣。】又用笛以寫通聲。沈重始爲子聲，以母命子，隨所多少合一律。【一，部律數，爲日，一中氣所有日爲子。】爲變宮變徵。【羽、宮之間，近宮收一聲，少高於宮。角徵之間，近徵收一聲少下於徵。四清聲。如黃鐘爲宮，蕤賓爲之商，則減一律之半，爲清聲以應之。】隋鄭譯始立七調，以其七調勘較七聲。七聲之外，更立一聲爲應。姜寶常始爲八十四調，百四十律，變化終於十聲，【率下於譯調二律。】何妥臣用黃鐘一宮。【妥立議非古，旋相爲宮之樂。】惟擊七鐘，五鐘爲啞鐘。唐張文收與祖孝孫吹調，始十二鐘皆應。唐末【「黃巢之亂」】，工器俱盡。博士殷盈孫鑄鐘十二。處士蕭承訓較定石罄。皆於金石求之。王樸始尋古法，得十二律管，依律準十三弦，以宣其聲。宋太祖命和峴下王樸樂二律。仁宗夏詔李較定。宋禮官楊傑請依人聲制樂，以歌爲本。蜀方士魏漢律用夏禹以身爲度之文，取帝中指三寸爲度。伏羲始作樂。黃帝臣伶倫始制六律、六呂。榮緩鑄十二鐘，協月，以和五音。周禮始奏鼓吹【大樂皆以鐘鼓禮。鐘師，掌金奏】，制九夏。梁武帝本九夏爲十二雅。準十二律始定大樂，世世因之。祖孝孫本十二雅爲十二和。秦燔《樂經》。漢興，高祖始爲樂。武德文帝廣爲四時樂。叔孫通始定廟樂。武帝始定《郊祀》十九章。明帝始定四品。【郊廟上陵大予樂，辟雍燕射雅頌樂，燕饗黃門鼓吹樂，軍中短簫鐃歌樂。】漢東京之亂，樂忘。魏武始命杜夔創定雅樂，四箱樂具。晉永嘉之亂樂又忘。梁武帝更制。及周太祖、隋文帝詳定雅樂，頗得其宜。至唐高宗，命祖孝孫考據古音，斟酌南北，始著爲唐樂。漢武帝制樂府，始諸調雜舞悉被絲管。陳後主始制《玉樹後庭花》新樂，隋煬帝《金釵兩臂垂》。【雲俱陳後主。】唐玄宗立部伎、坐部伎，三十六曲。隋文帝始分雅俗二部。唐玄宗始法曲，與胡部合奏。漢始立鼓吹署隸，北狄樂分二部。朝會用鼓吹，有簫笳者。軍中馬上用橫吹，有鼓角者。隋以後，始以橫吹用之鹵簿，與鼓吹列爲四部【鼓部、鐃鼓部、大橫吹、小橫吹部】，總爲鼓吹，供大駕及皇太子王公。張騫入西域，得胡音，始爲胡角以應。胡笳本黃帝吹角，戰於涿鹿。魏時減爲半鳴始衰。漢唐山姓夫人造房中祠樂，本周房中樂諷，用絲竹遺聲爲清樂。隋高祖制房內樂。煬帝始加歌鐘、歌磬，絲竹副之。元魏孝文篡漢，獲南音，始爲清商樂，本漢三調。隋文帝篤好清樂，置清商署爲七部。煬帝始定清樂九部。唐高祖仍設九部，太宗爲十部，俱主清商。唐玄宗始制教坊隸。散樂始周，有縵樂、散樂。秦漢因之，爲雜伎。武帝始沿爲俳優百戲，總謂散樂。舜調八音，用樂器八百般。至周，改宮、商、角、徵、羽，減樂器五百般。唐又減三百般。周制樂，編懸鐘磬各八，二八十六，而在一虛，半爲堵，全爲肆。肆，陳也。【堵，猶墻之堵，言一列也。】黃帝始煞夔作冒披，帝嚳作鼗鼓，禹作鼓小鼓，作鼙鼓。周有瓦鼓，漢有杖鼓，唐有羯鼓。母句始作磬。南齊作雲板。梁作方響【制編罄以鐵爲之】。黃帝禦蚩尤，作鉦角，學嚳平共工，作塤□、【即控揭。】神農始作鐘，禹作鐸，湯作（以鐘以和鼓）。女媧氏作笙簧，隨作竽，神農作□，伏羲作簫【一雲女媧，一雲舜】，師延作控箜篌，蒙恬作箏，沈懷遠作繞梁【似箜篌】。伶倫伐昆溪之竹作笛，漢丘仲始充其制。女媧氏始作管，唐劉□作七星管。伏羲始作瑟，黃帝始使素女破二十五弦（伏羲瑟五十弦）。梁柳惲作擊瑟擊琴。唐道源作擊甌。李□作水盞【二俱用箸擊】。師曠制月琴。秦苦役弦而鼓之，作琵琶。李伯陽入西戎，作胡笳。黃幡綽侍明皇，譜拍板琴。"
      },
      {
        "index": 254,
        "text": "弦琴"
      },
      {
        "index": 255,
        "text": "伏羲氏始削桐爲琴，十弦。神農作五弦琴，具五音。文王始增少宮、少商二弦，爲七弦。伏羲始爲《琴操》。師延始爲新曲。趙定（漢宣時人）始爲散操，九引十二操，皆以音相援，不著辭【或雲琴曲皆魏晉人爲之】。至梁始琴有辭。"
      },
      {
        "index": 256,
        "text": "古琴名"
      },
      {
        "index": 257,
        "text": "伏羲離徽，黃帝清角，帝俊電母，伊陟國阿，周宣王響風，秦惠文王宣和、閑邪，楚莊王繞梁，齊桓公鳴廉、號鐘，莊子橘梧，閔損掩容，衞師曹鳳嗉，魯謝涓龍腰，魏師堅履杯，魯賀雲龍頷，魏楊英鳳勢，秦陳章神暉，趙胡言亞額【琴額女亞字】，李斯龍腮，始皇秦琴【弦軫徽尾俱黑】，司馬相如綠綺，榮啟期雙月，張道響泉，趙飛燕鳳凰，梁鴻靈機，馬明四峰，宋蒙蟬翼，揚雄清英，晉劉安雲泉，王欽古瓶，謝莊怡神、仙人，莊女落霞，李勉百納，徐勉玉床，荀季和龍唇，牧太古，趙孟震餘【許旌陽手植桐】，呉思懿王洗凡斫瀑布泉亭柱。"
      },
      {
        "index": 258,
        "text": "琴操"
      },
      {
        "index": 259,
        "text": "雅度五等，伏羲、舜、仲尼、靈關、雲和。十二操：孔子《將歸》、《猗蘭》、《龜山》，周公《越裳》，文王《拘幽》，太王《岐山》，尹伯奇《履霜》，牧瀆《雉朝飛》，商陵牧子《別鶴》，曾子《殘形》，伯牙《水仙》、《懷陵》。九引：楚樊姬《烈女引》，魯伯妃《伯妃引》，晉漆室女《貞女引》，衞女《思歸引》，楚商梁《霹靂引》，樗裏牧恭《走馬引》，樗裏子《箜篌引》，秦屠高門《琴引》。蔡邕五弄：《遊春》，《淥水》，《幽居》，《坐愁》，《秋思》。師涓四時操：春操離鴻、去雁、應蘋；夏操明晨、焦泉、流金；秋操商風、落葉、吹蓬；冬操凝和、流、沈雲。"
      },
      {
        "index": 260,
        "text": "樂律"
      },
      {
        "index": 261,
        "text": "歷代樂名"
      },
      {
        "index": 262,
        "text": "黃帝作《鹹池》，顓頊作《六英》，帝嚳作《五莖》，堯作《大章》，舜作《大韶》，禹作《大廈》，湯作《大》，武王作《大武》。"
      },
      {
        "index": 263,
        "text": "□谷"
      },
      {
        "index": 264,
        "text": "黃帝命伶倫作律。伶倫取竹於谷山，其竅厚薄之均者，斷爲兩節間作六寸九分而吹之，以爲黃鐘之管。制十二以聽鳳凰之鳴，雄鳴六，雌鳴六，以爲律呂。"
      },
      {
        "index": 265,
        "text": "律呂"
      },
      {
        "index": 266,
        "text": "五聲之本，生於黃鐘之律。律有十二，陽六爲律，陰六爲呂。律以通氣類物，一曰黃鐘，二曰太簇，三曰姑銑，四曰蕤賓，五曰夷則，六曰無射。呂以旅陽宣氣，一曰林鐘，二曰南呂，三曰應鐘，四曰大呂，五曰夾鐘，六曰仲呂。有三統之義焉。職在太常，太常掌之。"
      },
      {
        "index": 267,
        "text": "葭灰氣候"
      },
      {
        "index": 268,
        "text": "隋文帝取律呂，實葭灰以候氣，問於牛弘，對曰：「灰飛半出爲和氣，全出爲猛氣，不出爲衰氣。」"
      },
      {
        "index": 269,
        "text": "五音"
      },
      {
        "index": 270,
        "text": "宮爲君，商爲臣，角爲民，徵爲事，羽爲物，五者不亂，則無□之音矣。宮亂則荒，其君驕；商亂則陂，其臣壞；角亂則憂，其民怨；徵亂則哀，其事動；羽亂則危，其財匱。五者皆亂，叠相陵，謂之慢，如此則國之滅亡無日矣。"
      },
      {
        "index": 271,
        "text": "亂世之音"
      },
      {
        "index": 272,
        "text": "鄭衞之音，亂世之音也，比於慢矣。桑間濮上之音，亡國之音也，其政散，其民流，誣上行私而不可止也。"
      },
      {
        "index": 273,
        "text": "溺音"
      },
      {
        "index": 274,
        "text": "魏文侯問：「何謂溺音？」子夏對曰：「鄭音好濫淫誌，宋音燕女溺誌，衞音趨數煩誌，齊音敖辟喬誌。此四者皆淫於色而害於德，是以祭祀弗用也。」"
      },
      {
        "index": 275,
        "text": "六聲"
      },
      {
        "index": 276,
        "text": "鐘聲鏗，鏗以立橫，橫以立武。君子聽鐘聲，則思武臣。石聲磬，磬以立辨，辨以致死。君子聽磬聲，則思死封疆之臣。絲聲哀，哀以立廉，廉以立誌。君子聽琴瑟之聲，則思誌義之臣。竹聲濫，濫以立會，會以聚眾。君子聽竽笙簫管之聲，則思畜聚之臣。鼓鼙之聲灌。以立動，動以進眾。君子聽鼓鼙之聲，則思將帥之臣。君子之聽音，非聽其鏗鏘而已也，彼亦有所合之也。"
      },
      {
        "index": 277,
        "text": "學琴師襄"
      },
      {
        "index": 278,
        "text": "孔子學琴於師襄。孔子曰：「丘習其曲，再習其數，今習其誌，有所穆然而深思焉，有所怡然高望而遠誌焉。又得其人，黧然而黑，幾然而長，眼如望羊，心如欲王四國，非文王，其誰能爲此也！」師襄辟席，再拜曰：「師蓋雲文王操也。」"
      },
      {
        "index": 279,
        "text": "四面"
      },
      {
        "index": 280,
        "text": "王宮縣【四面宮縣】、諸侯軒縣【去其南面，以避王也】、大王判縣【又去其北面，僅存其半也】、土特縣【又去其西南，以示特立之意也】。"
      },
      {
        "index": 281,
        "text": "銅山崩"
      },
      {
        "index": 282,
        "text": "漢武帝時，未央宮殿前鐘無故自鳴。詔問東方朔，對曰：「臣聞銅者，山之子；山者，銅之母。子母相感，鐘鳴，山必有應者。」居三日，南郡太守上書言山崩，延袤二十余丈。魏帝殿前大鐘，不叩自鳴，人皆異之，以問張華，華對曰：「此蜀郡銅山崩，故鐘鳴應之耳。」尋蜀郡上其事，如張華言。"
      },
      {
        "index": 283,
        "text": "□於"
      },
      {
        "index": 284,
        "text": "孝武西遷，雅樂多缺，有於者，近代絶此。或有自蜀得之者，莫識之。斛斯徵曰：「此於也。」遂依幹寶周禮法，以芒筒捋之，其聲極振。"
      },
      {
        "index": 285,
        "text": "金□"
      },
      {
        "index": 286,
        "text": "《周禮》：少師以金和鼓。其形象鐘，頂大，腹口，以伏獸爲鼻，內縣鈴子，鈴銅舌。作樂，振而鳴之，與鼓相和（狀似佛子鈴）。"
      },
      {
        "index": 287,
        "text": "蕤賓鐵"
      },
      {
        "index": 288,
        "text": "樂工廉郊，池上彈蕤賓調，忽聞荷間有物跳躍，乃方響一片（方響以鐵爲之，用以代磬）。識者知其爲蕤賓鐵也，音樂之相感若此。"
      },
      {
        "index": 289,
        "text": "駟馬仰秣"
      },
      {
        "index": 290,
        "text": "伯牙彈琴，而駟馬爲之仰秣。仰秣者，仰頭吹吐，謂馬笑也。"
      },
      {
        "index": 291,
        "text": "萬壑松"
      },
      {
        "index": 292,
        "text": "郭伯山收唐琴萬壑松，乃宣和禦府物。李白詩：「蜀僧抱綠綺，西下峨眉峰。爲我一揮手，如聽萬壑松。客心洗流水，余響入霜鐘。」"
      },
      {
        "index": 293,
        "text": "琴有殺心"
      },
      {
        "index": 294,
        "text": "蔡中郎赴鄰人酌。至門，有客鼓琴，中郎潛聽之，曰：「以樂召我，而有殺心，何也？」遂返。主人知，自起追之。中郎具以告。客曰：「我適鼓琴，見螳螂方捕蟬，惟恐失之，此豈殺心現於指下乎？」中郎笑曰：「此足以當之矣。」"
      },
      {
        "index": 295,
        "text": "高山流水"
      },
      {
        "index": 296,
        "text": "伯牙鼓琴，鐘子期聽之。伯牙誌在高山，子期曰：「善哉，峻若崧嶽！」伯牙誌在流水，子期曰：「善哉，瀉若江河！」子期死，伯牙破琴絶弦，終身不復鼓琴。"
      },
      {
        "index": 297,
        "text": "濮水琴瑟"
      },
      {
        "index": 298,
        "text": "晉師延爲紂作靡靡之樂，武王伐紂，師延自投濮水而死。後衞靈公夜止濮上，聞鼓琴聲，召師曠聽而習之。師曠曰：「此亡國之音也！」"
      },
      {
        "index": 299,
        "text": "焦尾"
      },
      {
        "index": 300,
        "text": "蔡中郎在呉。呉人燒桐以爨，中郎聞其火爆聲曰：「良木也。」請截爲琴，果有美音。其尾猶焦，因名其琴曰「焦尾琴」。"
      },
      {
        "index": 301,
        "text": "相如琴臺"
      },
      {
        "index": 302,
        "text": "司馬相如有琴臺，在浣溪正路金花寺北，魏伐蜀，於此下營掘塹，得大甕二十余口，以響琴也。"
      },
      {
        "index": 303,
        "text": "松雪"
      },
      {
        "index": 304,
        "text": "雷威作琴，不必皆桐，遇大風雪，獨往峨眉山，著蓑笠入深松中，聽其聲連綿清越者，伐之以爲琴，妙過於桐。世稱雷公琴，有最愛重者，以「松雪」名之。"
      },
      {
        "index": 305,
        "text": "斫琴名手"
      },
      {
        "index": 306,
        "text": "晉雷威、雷玨、雷文、雷迅、郭亮並蜀人，沈鐐、張鉞並江南人，皆斫琴名手。"
      },
      {
        "index": 307,
        "text": "震餘"
      },
      {
        "index": 308,
        "text": "鮮於伯幾以震餘琴送趙文敏，是許旌陽手植桐，爲雷所擊斷，斫以爲琴。琴背許旌陽印劍之跡宛然，蓋人間至寶也。"
      },
      {
        "index": 309,
        "text": "綠綺"
      },
      {
        "index": 310,
        "text": "蔡中郎有琴名綠綺，雲是嶧陽孤桐所斫，一時名重天下。"
      },
      {
        "index": 311,
        "text": "無弦琴"
      },
      {
        "index": 312,
        "text": "陶淵明不解琴，畜素琴一張，弦徽不具，常撫摩之，曰：「但識琴中趣，何勞弦上聲。」"
      },
      {
        "index": 313,
        "text": "將移我情"
      },
      {
        "index": 314,
        "text": "伯牙學琴於成連，三年不成。乃引之東海蓬萊山之側，刺船迎吾師方子春，旬日不返。伯牙延望無人，但聞海水洞崩折之聲，山林杏冥，群鳥悲鳴，愴然嘆曰：「先生將移我情矣！」乃援琴而歌水仙之操。"
      },
      {
        "index": 315,
        "text": "繞殿雷"
      },
      {
        "index": 316,
        "text": "馮道之子能彈琵琶，以皮爲弦，世宗令彈，深喜之。因號繞殿雷。"
      },
      {
        "index": 317,
        "text": "遊魚出聽"
      },
      {
        "index": 318,
        "text": "孫卿子云：「匏巴鼓瑟，遊魚出聽。」"
      },
      {
        "index": 319,
        "text": "箜篌"
      },
      {
        "index": 320,
        "text": "箜篌其形似瑟而小，用撥彈之。漢靈帝好之，體曲而長，二十三弦，豎抱於懷，兩手齊奏之，俗謂之「劈箜篌」。"
      },
      {
        "index": 321,
        "text": "見貍逐鼠"
      },
      {
        "index": 322,
        "text": "孔子鼓琴，曾子、子貢側門而聽，曲終，曾子曰：「嗟乎！夫子琴聲，殆有貪狼之誌，邪僻之行，何其不仁！」子貢以告，子曰：「向者鼓琴，有鼠出遊，貍見於屋，循梁微行，造焉而避，厭身曲脊，求而不得。丘以琴淫其聲，參以爲貪狼邪僻，不亦宜乎！」"
      },
      {
        "index": 323,
        "text": "築"
      },
      {
        "index": 324,
        "text": "築狀如琴而大頭，十三弦，其項細，其肩圓，鼓法以左手抱之，右手以竹尺擊之，隨調應節。"
      },
      {
        "index": 325,
        "text": "寇先生"
      },
      {
        "index": 326,
        "text": "嵇中散常去洛數十裏，有亭名華陽。投宿。一更，操琴。聞空中稱善，中散呼與相見，乃出見形，以手持其頭，共論音聲，因授以《廣陵散》。此鬼名「寇先生」，生前善琴，爲宋景公所殺。中散得《廣陵散》，秘不肯授人。後臨刑嘆曰：「《廣陵散》於今絶矣！」"
      },
      {
        "index": 327,
        "text": "楚明光"
      },
      {
        "index": 328,
        "text": "王彥伯嘗過呉，維舟中潛，登亭望月，倚琴歌《泫露》之詩。俄有女郎披帷而進，乃撫琴揮弦，調韻哀雅。王問何曲，女曰：「古所謂《楚明光》也，嵇叔夜能爲此聲。自茲以後，得者數人而已。」彥伯請授教，女曰：「此非艷俗所宜，惟巖棲谷隱，可以自娛耳。」鼓琴而歌，歌畢，遲明辭去。"
      },
      {
        "index": 329,
        "text": "天際真人想"
      },
      {
        "index": 330,
        "text": "桓大司馬曰：「謝仁祖，企腳北窗下彈琵琶，有天際真人想。」"
      },
      {
        "index": 331,
        "text": "撥阮"
      },
      {
        "index": 332,
        "text": "武後時，有人破古冢得銅器，似琵琶，身正圓，人莫能辨。元行曰：「此阮鹹所作也。」命匠人以木爲之，樂家遂名之「阮鹹」。以其形似月，聲似琴，遂名月琴。今人但呼曰「阮」，曰「撥阮」，曰「摘阮」，俱可。"
      },
      {
        "index": 333,
        "text": "柯亭竹椽"
      },
      {
        "index": 334,
        "text": "蔡中郎避難江南，宿柯亭，聽庭中第十六條竹椽迎風有好音，中郎曰：「此良竹也。」取以爲笛，聲音獨絶，歷代相傳，後折於孫綽妓之手。"
      },
      {
        "index": 335,
        "text": "秦聲楚聲"
      },
      {
        "index": 336,
        "text": "李龜年至岐王宅，聞琴，曰：「此秦聲。」良久，又曰：「此楚聲。」主人入問之，則前彈者隴西沈妍，後彈者揚州薛滿。二妓大服。"
      },
      {
        "index": 337,
        "text": "好竽"
      },
      {
        "index": 338,
        "text": "齊王好竽，有求仕於齊者，操瑟而往，立於王之國三年，不得入。客曰：「王好竽，而子鼓瑟，瑟雖工，其如王之不好何！」"
      },
      {
        "index": 339,
        "text": "羯鼓"
      },
      {
        "index": 340,
        "text": "唐明皇不好琴，一弄未畢，以琴者出。謂內侍曰：「速令花奴將羯鼓來，爲我解穢。」"
      },
      {
        "index": 341,
        "text": "漁陽摻撾"
      },
      {
        "index": 342,
        "text": "禰衡被魏武謫爲鼓吏。正月十五，試鼓，衡陽（音孚）爲《漁陽摻撾》（音傘查），淵淵有金石聲，四座爲之改容。摻，擊鼓法。撾，擊鼓捶。）"
      },
      {
        "index": 343,
        "text": "回帆"
      },
      {
        "index": 344,
        "text": "王大將軍嘗坐武昌釣臺，聞行船打鼓，嗟稱其能。俄而一捶小異，王以扇柄撞幾曰：「可恨！」時王應侍側曰：「此回帆。」使視之，曰：「船人入夾口。」"
      },
      {
        "index": 345,
        "text": "十八拍"
      },
      {
        "index": 346,
        "text": "蔡琰字文姬，先適河東衞仲道，夫亡。興平中喪亂，爲胡騎所獲，沒於南匈奴。左賢王十二年春月，登胡殿，感胡笳之聲，作《胡笳十八拍》，後曹操以金帛贖之，嫁於董祀。（音損巨。橫曰，直曰）《周禮》：梓人爲。天下大獸五，脂者、膏者、嬴者、利者、鱗者。雕畫於樂縣之上，大聲有力者，以爲鐘，清聲無力者爲磬。"
      },
      {
        "index": 347,
        "text": "周郎顧曲"
      },
      {
        "index": 348,
        "text": "周瑜妙於音律，雖三爵之後，少有闕誤，瑜必舉目瞠視。時人語曰：「曲有誤，周郎顧。」"
      },
      {
        "index": 349,
        "text": "擊壤"
      },
      {
        "index": 350,
        "text": "擊壤，石戲也。壤以木爲之，前廣後銳，長四尺三寸，闊三寸，其形如履，將戲，先側一壤，於三四十歩外，以手中壤擊之，中者爲吉。"
      },
      {
        "index": 351,
        "text": "禁鼓"
      },
      {
        "index": 352,
        "text": "一千一百三十聲爲一通，三千六百九十聲爲三通。更鼓三百六十撾爲一通。千捶爲三通。余鼓三百三十三爲一通。角十二聲爲一疊。"
      },
      {
        "index": 353,
        "text": "鐘聲"
      },
      {
        "index": 354,
        "text": "晨昏撞一百單八者，一歳之義也。蓋年有十二月有廿四氣，又有七十二候，正得此數。越州歌曰：「緊十八，慢十八，六遍共成一百八。」"
      },
      {
        "index": 355,
        "text": "塤篪"
      },
      {
        "index": 356,
        "text": "塤以土爲之，銳上平底，如秤錘，六孔，一雲八孔，大如鴨卵，曰「雅塤」；小如雞卵，曰：「頌篪」，以竹爲之，大者長一尺四寸、八孔，小者長一尺二寸、七孔，橫吹之，與塤聲相應。塤篪二器，乃周昭王時暴辛公所作。狀如漆桶，以木爲之，方二尺四寸，深一尺八寸，中有椎柄，連底撞而擊其傍，所以起樂也。方二四寸者，陰數也。，狀如伏虎形，背上有二十七，刻以木，長尺許，以水戛之，所以止樂也。二十七者，陽數也。二器，乃舜時所作。"
      },
      {
        "index": 357,
        "text": "洗凡清絶"
      },
      {
        "index": 358,
        "text": "呉越忠懿王得天臺寺中對：「瀑布泉屋，柱斫二琴。」一曰洗凡，一曰清絶，爲曠代之寶。後錢氏獻之太宗，藏於禦府。見《輟耕錄》。"
      },
      {
        "index": 359,
        "text": "舞劍器"
      },
      {
        "index": 360,
        "text": "《劍器》，乃武舞之曲名。其舞用女妓而雄裝之，其實空手舞也。見《文獻通考》。"
      },
      {
        "index": 361,
        "text": "黎園子弟"
      },
      {
        "index": 362,
        "text": "唐明皇酷愛法曲，選坐部伎子弟三百人，教於黎園，謂之黎園子弟。居宜春北苑。時有馬仙期、李龜年、賀懷智洞知音律。安祿山自範陽入覲，亦獻白玉簫管數百事，皆陳於黎園。自是樂響不類人間。"
      },
      {
        "index": 363,
        "text": "李天下"
      },
      {
        "index": 364,
        "text": "唐莊宗自言一日不聞音樂，則飲食都不美。方暴怒鞭笞左右，一聞樂聲，怡然自適，萬事都忘。又善歌曲，或時自傅粉墨，與優人共戲。優名謂之「李天下」。"
      },
      {
        "index": 365,
        "text": "雍門鼓"
      },
      {
        "index": 366,
        "text": "雍門周以琴見孟嘗君，孟嘗君曰：「先生鼓琴。亦能令文悲乎？」雍曰：「千秋萬歳後，臺榭已壞，墳墓已下，嬰兒豎子樵采者，躑躅其足而歌其上，曰：夫以孟嘗君之尊貴，乃若是乎？」孟嘗君泫然承臉，曰：「先生令文若破國亡家之人矣！」"
      },
      {
        "index": 367,
        "text": "桓伊弄笛"
      },
      {
        "index": 368,
        "text": "晉桓伊有柯亭笛，嘗自吹之。王徽之泊舟清溪，聞笛稱嘆。人曰：「此桓野王也。」徽之令人請之，求爲吹笛。伊即下車，據胡床，三弄畢，便上車去，主客不交一言。"
      },
      {
        "index": 369,
        "text": "臯亭石鼓"
      },
      {
        "index": 370,
        "text": "呉郡臨平崩岸，得石鼓，扣之不鳴。問張華，華曰：「用蜀中銅材刻魚形，扣之則鳴矣。」如其言，聲聞數十裏。"
      },
      {
        "index": 371,
        "text": "響遏行雲"
      },
      {
        "index": 372,
        "text": "《列子》：薛譚學謳於秦青，未窮青之技，自謂盡之，遂辭歸。青弗止，饒於郊衢，撫節悲歌，聲振林木，響遏行雲。薛乃謝，求反，終身不敢言歸。"
      },
      {
        "index": 373,
        "text": "余音繞梁"
      },
      {
        "index": 374,
        "text": "秦青曰：昔韓娥東之齊，匱糧，過雍門，鬻歌假食。既去，而余音繞梁，三日不絶。李詩：「醉舞紛綺席，清歌繞飛梁。」"
      },
      {
        "index": 375,
        "text": "聲入雲霄"
      },
      {
        "index": 376,
        "text": "戚夫人善爲翹袖折腰之舞，歌《出塞》、《入塞》之曲，侍婢數百習之。後宮齊音高唱，聲入雲霄。"
      },
      {
        "index": 377,
        "text": "水調歌頭"
      },
      {
        "index": 378,
        "text": "唐明皇愛水調歌，胡羯犯京，上欲遷幸，登花萼樓，命樓下少年有善水調者歌曰：「山川滿目淚沾衣，富貴榮華不幾時。不見只今汾水上，惟有年年秋雁飛。」上聞潸然曰：「誰爲此詞？」左右曰：「宰相李嶠。」上曰：「真才子也。」"
      }
    ]
  }
}