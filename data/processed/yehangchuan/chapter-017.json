{
  "chapterNumber": 17,
  "title": "卷十七",
  "sourceContent": {
    "paragraphs": [
      {
        "index": 1,
        "text": "飛禽"
      },
      {
        "index": 2,
        "text": "鳥社"
      },
      {
        "index": 3,
        "text": "大禹即位十年，東巡狩，崩於會稽，因而葬之。有鳥來爲之耘，春拔草根，秋啄蕪穢，謂之鳥社。縣官禁民不得妄害此鳥，犯則無赦。"
      },
      {
        "index": 4,
        "text": "精衞鳥"
      },
      {
        "index": 5,
        "text": "炎帝女溺死渤海中，化爲精衞鳥，日銜西山木石，以填渤，至死不倦。"
      },
      {
        "index": 6,
        "text": "鳳"
      },
      {
        "index": 7,
        "text": "《論語讖》曰：「鳳有六象九苞。」六象者，頭象天，目象日，背象月，翼象風，足象地，尾象緯。九苞者，口包命，心合度，耳聰達，舌詘伸，色光彩，冠矩朱，距銳鉤，音激揚，腹文戸。行鳴曰歸嬉，止鳴曰提扶，夜鳴曰善哉，晨鳴曰賀世，飛鳴曰郎都，食惟梧桐竹實。故子欲居九夷，從鳳嬉。"
      },
      {
        "index": 8,
        "text": "鸞"
      },
      {
        "index": 9,
        "text": "瑞鳥也。張華註曰：鸞者，鳳凰之亞，始生類鳳，久則五彩變易，其音如鈴。周之文物大備，法車之上綴以大鈴，和鸞聲也，故改爲鸞駕。"
      },
      {
        "index": 10,
        "text": "像鳳"
      },
      {
        "index": 11,
        "text": "太史令蔡衡曰：凡像鳳者有五色，多赤者鳳，多青者鸞，多黃者鵷雛，多紫者，多白者鵠。此鳥多青，乃鸞，非鳳也。"
      },
      {
        "index": 12,
        "text": "迦陵鳥"
      },
      {
        "index": 13,
        "text": "鳴清越如笙簫，妙合宮商，能爲百蟲之音。《欏嚴經》云：「迦陵仙音，遍十方界。」"
      },
      {
        "index": 14,
        "text": "畢方鳥"
      },
      {
        "index": 15,
        "text": "《山海經》：章峨之山，有鳥，狀如鶴，一足，赤文青質而白喙，名曰「畢方」。其鳴自叫。見則邑有訛火。"
      },
      {
        "index": 16,
        "text": "鸞影"
      },
      {
        "index": 17,
        "text": "宋范泰《鸞詩序》：昔賓王結峻卵之山，獲一鸞，三年不鳴。其夫人曰：「嘗聞鳥見其類則鳴，可不懸鏡以照之？」王從其言。鸞觀影悲鳴，沖霄一奮而絶。嗟乎慈禽！何情之深也。鸞血作膠，以續弓弩、琴瑟之弦。"
      },
      {
        "index": 18,
        "text": "吐綬雞"
      },
      {
        "index": 19,
        "text": "形狀、毛色俱如大雞。天睛淑景，頷下吐綬，方一尺，金碧晃曜，花紋如蜀錦，中有一字，乃篆文「壽」字，陰晦則不吐。一名「壽字雞」，一名「錦帶功曹」。"
      },
      {
        "index": 20,
        "text": "孔雀"
      },
      {
        "index": 21,
        "text": "自愛其尾，遇芳時好景，聞鼓吹則舒張翅尾，盼睞而舞。性妒忌，見婦女盛服，必奔逐啄之。山棲時，先擇貯尾之地，然後置身。欲生捕之者，候雨甚，往擒之。尾沾雨而重，人雖至，猶愛尾，不敢輕動也。"
      },
      {
        "index": 22,
        "text": "杜鵑"
      },
      {
        "index": 23,
        "text": "蜀有王曰杜宇，禪位於鱉靈，隱於西山，死，化爲杜鵑。蜀人聞其鳴，則思之，故曰「望帝」。又曰杜鵑生子寄於他巢，百鳥爲飼之。"
      },
      {
        "index": 24,
        "text": "鴻鵠六翮"
      },
      {
        "index": 25,
        "text": "劉向曰：「今夫鴻鵠高飛沖天，然其所恃者六翮耳。」夫腹下之毳，背上之毛，去一把，飛不爲高下。"
      },
      {
        "index": 26,
        "text": "號寒蟲"
      },
      {
        "index": 27,
        "text": "五臺山有鳥，名號寒蟲。四足，有肉翅不能飛，其糞即五靈脂也。當盛暑時，文采絢爛，乃自鳴曰：「鳳凰不如我。」至冬，毛盡脫落，自鳴曰：「得過且過。」"
      },
      {
        "index": 28,
        "text": "秦吉了"
      },
      {
        "index": 29,
        "text": "嶺南靈鳥。一名「了哥」。形似鵒，黑色，兩肩獨黃，頂毛有縫，如人分發，耳聰心慧，舌巧能言。有夷人以數萬錢買去，吉了曰：「我漢禽不入胡地！」遂驚死。"
      },
      {
        "index": 30,
        "text": "變化"
      },
      {
        "index": 31,
        "text": "《月令》：三月，田鼠化爲，八月化爲田鼠。二物交化，即今所謂鵪鶉也。二月鷹化爲鳩，八月鳩化爲鷹，亦交化也。"
      },
      {
        "index": 32,
        "text": "赤烏"
      },
      {
        "index": 33,
        "text": "周武王伐紂，渡孟津，有火自上而下，至王屋，流化爲烏，其色赤，其聲醜。"
      },
      {
        "index": 34,
        "text": "布谷"
      },
      {
        "index": 35,
        "text": "即斑鳩。杜詩：「布谷催春種。」張華曰：農事方起，此鳥飛鳴於桑間，若雲谷可布種也。又其聲曰：「家家撒谷。」又云：「脫卻破褲。」因其聲之相似也。"
      },
      {
        "index": 36,
        "text": "蟁母"
      },
      {
        "index": 37,
        "text": "大如雞，黑色，生南方池澤葭蘆中，其聲如人嘔吐，每一鳴，口中吐出蚊蟲一二升。"
      },
      {
        "index": 38,
        "text": "稚子"
      },
      {
        "index": 39,
        "text": "一名「竹團」。喜食筍，善匿，不使人見。故杜詩有「筍根稚子無人見」之句。鷁水鳥，能厭水神，故畫於舟首，舟名「彩鷁」。"
      },
      {
        "index": 40,
        "text": "捕鸇"
      },
      {
        "index": 41,
        "text": "魏公子無忌，方與客飲。有鸇擊鳩，走逃於公子案下，鸇追擊，殺於公子之前。公子恥之，即使人多設罻羅，得鸇數十匹，責讓以殺鳩之罪，曰：「殺鳩者死！」一鸇低頭，不敢仰視；余皆鼓翅自鳴。公子乃殺低頭者，余盡釋之。"
      },
      {
        "index": 42,
        "text": "鵓鴿井"
      },
      {
        "index": 43,
        "text": "漢高祖廟，臨城鵓鴿井旁，記云：「沛公避難井中，有雙鴿集井中，追者不疑，得脫。」"
      },
      {
        "index": 44,
        "text": "雪衣娘"
      },
      {
        "index": 45,
        "text": "唐明皇時，嶺南進白鸚鵡，聰慧能言，上呼之爲「雪衣娘」。上每與諸王及貴妃博戲，稍不勝，左右呼雪衣娘，即飛入局中，以亂其行列。一日語曰：「昨夜夢爲鷙所搏。」已而，果爲鷹斃，瘞之苑中，號「鸚鵡冢」。唐李繁曰：「東都有人養鸚鵡，以甚慧，施於僧，僧教之能誦經，往往架上不言不動。問其故，對曰：「身心俱不動，爲求無上道。」及其死，焚之，有舍利。"
      },
      {
        "index": 46,
        "text": "白鷴"
      },
      {
        "index": 47,
        "text": "宋帝駐蹕州山，爲元兵所追，丞相陸秀夫抱帝赴海死。時禦舟一白鷴，奮擊哀鳴，墮水以殉。"
      },
      {
        "index": 48,
        "text": "鵓鴿詩"
      },
      {
        "index": 49,
        "text": "宋高宗好養鴿，躬自飛放。有士人題詩云：「鵓鴿飛騰繞帝都，朝收暮放費工夫。何如養個南來雁，沙漠能傳二帝書。」帝聞之，召見士人，即命補官。"
      },
      {
        "index": 50,
        "text": "長鳴雞"
      },
      {
        "index": 51,
        "text": "宋處宗嘗買一長鳴雞，著窗間。後雞作人語，與處宗談論，終日不輟。處宗因此學業大進。"
      },
      {
        "index": 52,
        "text": "宋廚雞蛋"
      },
      {
        "index": 53,
        "text": "宋文帝尚食廚備禦膳，烹雞子，忽聞鼎內有聲極微，乃群卵呼觀世音，淒愴之甚。監宰以聞。帝往驗之，果然，嘆曰：「吾不知佛道神力乃能若是！」敕自今不得用雞子，並除宰割。"
      },
      {
        "index": 54,
        "text": "雁書"
      },
      {
        "index": 55,
        "text": "蘇武使匈奴，留武於海上牧羝。漢使求之，匈奴詭言武死。常惠教使者曰：「天子在上林射雁，雁足上系帛書，言武在某澤中。」單於驚謝，乃遣武還。《禮記》：「鴻雁來賓。」先至爲主，後至爲賓。"
      },
      {
        "index": 56,
        "text": "孤雁"
      },
      {
        "index": 57,
        "text": "張華曰：雁夜棲川澤中，千百成群，必使孤雁巡更，有警則哀鳴呼眾。故師曠《禽經》曰：「群棲獨警。」"
      },
      {
        "index": 58,
        "text": "飛奴"
      },
      {
        "index": 59,
        "text": "張九齡家養群鴿，每與親知書，系鴿足上，移之，呼爲「飛奴」。"
      },
      {
        "index": 60,
        "text": "鴆毒"
      },
      {
        "index": 61,
        "text": "《左傳》：「宴安鴆毒，不可懷也。」鴆，毒鳥也，黑身赤目，食蝮蛇，以其毛歷飲食則殺人。"
      },
      {
        "index": 62,
        "text": "周周鳥"
      },
      {
        "index": 63,
        "text": "名周周。首重尾屈，將欲飲於河，則必顛，乃銜尾而飲。"
      },
      {
        "index": 64,
        "text": "金衣公子"
      },
      {
        "index": 65,
        "text": "唐明皇遊於禁宛，見黃鶯羽毛鮮潔，因呼爲「金衣公子」。"
      },
      {
        "index": 66,
        "text": "黃鸝"
      },
      {
        "index": 67,
        "text": "戴□春日攜雙柑鬥酒，人問何之，答曰：「往聽黃鸝聲，此俗耳針砭，詩腸鼓吹。」"
      },
      {
        "index": 68,
        "text": "養木雞"
      },
      {
        "index": 69,
        "text": "《莊子》：子爲宣王養鬥雞，十日而問之曰：「雞可鬥乎？」曰：「未也。猶虛而恃氣。」十日又問之。曰：「幾矣。雞有鳴者，已無變矣，望之似木雞矣，其德全矣。異雞無敢應者，反走矣。」"
      },
      {
        "index": 70,
        "text": "季鬥雞"
      },
      {
        "index": 71,
        "text": "《左傳》：季之鬥雞，季氏介其羽，氏爲之金距。劉孝威詩：「翅中含白芥，距外曜金芒。」"
      },
      {
        "index": 72,
        "text": "乘軒鶴"
      },
      {
        "index": 73,
        "text": "衞懿公好鶴，鶴有乘軒者，及狄人伐衞，受甲者皆曰：「鶴有祿位，何不使戰。」是以衞亡。"
      },
      {
        "index": 74,
        "text": "翮成縱去"
      },
      {
        "index": 75,
        "text": "僧支道林好鶴。有遺以雙鶴者，林鎩其羽，鶴反顧懊惜。林曰：「鶴有淩霄之誌，何肯爲人耳目近玩！」養令翮成，置使飛去。"
      },
      {
        "index": 76,
        "text": "羊公鶴"
      },
      {
        "index": 77,
        "text": "昔羊叔子有鶴善舞，嘗向客稱之。客試使驅來，而不肯舞。故比人之名而不實。"
      },
      {
        "index": 78,
        "text": "斥笑鵬"
      },
      {
        "index": 79,
        "text": "《莊子》：窮發之北，有鳥名鵬，摶扶搖而上者九萬里，且適南冥，斥鮺笑之曰：「彼且奚適也？我騰躍而上，不過數仞而下，翺翔蓬蒿之間，此亦飛之至也。而彼且奚適也？"
      },
      {
        "index": 80,
        "text": "打鴨驚鴦"
      },
      {
        "index": 81,
        "text": "呂士隆知宣州，好笞官妓。適杭州一妓到，士隆喜之。一日群妓小過，士隆欲笞之。妓曰：「不敢辭責，但恐杭妓不安耳。」士隆赦之。梅聖俞作打鴨詩：「莫打鴨，驚鴛鴦，鴛鴦新向池中落，不比孤州老鴰。」"
      },
      {
        "index": 82,
        "text": "烏"
      },
      {
        "index": 83,
        "text": "燕太子丹質於秦，秦遇之無禮，欲歸。秦王不聽，謬言曰：「令烏白頭馬生角，乃可歸。」丹仰天嘆息，烏即興白，馬爲生角，秦王不得已而遣之。"
      },
      {
        "index": 84,
        "text": "烏傷顏"
      },
      {
        "index": 85,
        "text": "烏純孝，父亡，負土築墓，群烏銜土助之，其吻皆傷，因以名縣。《唐雅》曰：「純黑而反哺者謂之烏，小而腹下白，不能反哺者謂之鴉。」"
      },
      {
        "index": 86,
        "text": "燕居舊巢"
      },
      {
        "index": 87,
        "text": "武詩：「花開蝶滿枝，花謝蝶還希。惟有舊巢燕，主人貧亦歸。」又唐詩：「舊時王謝堂前燕，飛入尋常百姓家。」"
      },
      {
        "index": 88,
        "text": "鬥鴨"
      },
      {
        "index": 89,
        "text": "陸龜蒙有鬥鴨闌。一日，驛使過焉，挾彈斃其尤者。陸曰：「此鴨善人言，欲進上，奈何斃之！」使者盡以囊中金窒其口，徐問人語之狀，陸曰：「能自呼其名耳。」使者憤且笑，拂袖上馬，陸還其金，曰：「吾戲耳。」"
      },
      {
        "index": 90,
        "text": "孝鵝"
      },
      {
        "index": 91,
        "text": "唐天寶末，長興沈氏畜一母鵝，將死，其雛悲鳴，不復食；母死，啄敗薦覆之，又銜芻草列前，若祭狀，向天長號而死。沈氏異之，埋於蔣灣，名「孝鵝冢」。"
      },
      {
        "index": 92,
        "text": "蔡確鸚鵡"
      },
      {
        "index": 93,
        "text": "蔡確貶新州，有侍姬名琵琶，所蓄鸚鵡甚慧，每爲確呼琵琶，及琵琶死，鸚鵡猶呼其名。確賦詩傷之。"
      },
      {
        "index": 94,
        "text": "雁丘"
      },
      {
        "index": 95,
        "text": "金元好問過陽曲，見一獵者云：「捕得二雁，內一死，一脫網去，空中哀鳴良久，投地亦死。」好問遂以金贖二雁，瘞之汾水濱，壘土爲丘。今爲雁丘。"
      },
      {
        "index": 96,
        "text": "見彈求鶚"
      },
      {
        "index": 97,
        "text": "《莊子》：長梧子曰：「汝亦太早計，見卵而求時夜，見彈而求炙鶚。」"
      },
      {
        "index": 98,
        "text": "燕巢於幕"
      },
      {
        "index": 99,
        "text": "季劄如晉，將宿於戚，聞鐘聲曰：「夫子之在此也，猶燕之巢於幕上，而可以樂乎？」《呂氏春秋》：燕雀處堂，母子相愛，突厥棟焚，燕雀不知。"
      },
      {
        "index": 100,
        "text": "禽經"
      },
      {
        "index": 101,
        "text": "金得伯勞之血則昏，鐵得之膏則瑩，石得鵲髓則化，銀得雉糞則枯。翡翠粉金，厭火。"
      },
      {
        "index": 102,
        "text": "風雨霜露"
      },
      {
        "index": 103,
        "text": "《禽經》云：風翔則風。風，鳶也。雨舞則雨。雨，商羊也。霜飛則霜。霜，也。露翥則露。露，鶴也。又云：以豚讖風，以鼉讖雨。豚，江豚也。鵲知風，蟻知雨。"
      },
      {
        "index": 104,
        "text": "禽智"
      },
      {
        "index": 105,
        "text": "陳所敏云：能水，故水宿之物莫能害。啄木遇蠹穴，能以嘴畫字成符，蠹蟲自出。鶴能歩罡，蛇不敢動。鴉有隱巢，故鷙鳥不能見。燕銜泥常避戊己，故巢不傾。鸛有長水石，能於巢中養魚，而水不涸。燕惡艾，雀欲奪其巢，即銜艾置巢中，燕遂避去。此皆禽之有智者也。"
      },
      {
        "index": 106,
        "text": "大鳥悲鳴"
      },
      {
        "index": 107,
        "text": "楊震將葬，先葬數日，有大鳥高丈余，集震喪次悲鳴，葬畢方去。上聞，乃悟震坐枉，遣使具祭，官其子。"
      },
      {
        "index": 108,
        "text": "化鶴"
      },
      {
        "index": 109,
        "text": "《職方乘》云：南昌洗馬池，嘗有年少見美女七人，脫彩衣岸側浴池中。年少戲藏其一，諸女浴畢就衣，化白鶴去。獨失衣女留，隨至年少家，爲夫婦，約以三年還其衣，亦飛去。故又名「浴仙池」。"
      },
      {
        "index": 110,
        "text": "化爲大鳥"
      },
      {
        "index": 111,
        "text": "王仲變倉頡舊文爲今隸書。秦始皇嘗征仲，不至，大怒，詔檻車送之。仲化爲大鳥飛去，落二翮於延慶州，今有大翮山。"
      },
      {
        "index": 112,
        "text": "五色雀"
      },
      {
        "index": 113,
        "text": "出羅浮山。貴人至，則先翔舞。"
      },
      {
        "index": 114,
        "text": "鵕䴊鳥"
      },
      {
        "index": 115,
        "text": "產肇慶。形似山雞，其羽有光，漢以飾侍中冠。"
      },
      {
        "index": 116,
        "text": "鳳巢"
      },
      {
        "index": 117,
        "text": "永福隋時雙鳳來巢，宋初復至，守臣以聞，太宗遣使鑿巢下石，得美玉，名其山曰「鳳凰山」。"
      },
      {
        "index": 118,
        "text": "群烏啼噪"
      },
      {
        "index": 119,
        "text": "海鹽烏夜村，晉何寓此。一夕，群烏啼噪，生女。後復夜啼，乃穆帝立女爲後之日。"
      },
      {
        "index": 120,
        "text": "問上皇"
      },
      {
        "index": 121,
        "text": "郭浩按邊至隴，見鸚鵡一紅一白鳴樹間，問：「上皇安否？」浩詰其故，蓋隴州歲貢此鳥，徽宗置之安妃閣。後發還本土，二鳥猶感恩不忘。"
      },
      {
        "index": 122,
        "text": "鳳歷"
      },
      {
        "index": 123,
        "text": "鳳知天時，故以名歷。鳳鳴而天下之雞皆鳴。鳳尾十二翎，遇閏歲生十三翎。今樂府調尾聲十二板，以象鳥尾，故曰尾聲。或增四字，亦加一板，以象閏。"
      },
      {
        "index": 124,
        "text": "雞五德"
      },
      {
        "index": 125,
        "text": "《韓詩外傳》：「頭戴冠，文也。足搏距，武也。見敵敢鬥，勇也。見食相呼，義也。守夜不失時，信也。」故又稱「德禽」。"
      },
      {
        "index": 126,
        "text": "陳寶"
      },
      {
        "index": 127,
        "text": "秦穆公時，陳倉人掘地得一物以獻，道逢二童子，曰：「此物名爲。」曰：「彼二童子名爲陳寶，得雄者王，得雌得霸。」陳倉人舍逐童子，童子化爲雉，飛入平林，以告於公。公大獵，果得其雌，化爲石，置於渭之間，立陳寶祠，遂霸西戎。"
      },
      {
        "index": 128,
        "text": "腰纏騎鶴"
      },
      {
        "index": 129,
        "text": "昔有客各言其誌。一願爲揚州刺史，一願多資財，一願騎鶴上升。其一人曰：「吾願腰纏十萬貫，騎鶴上揚州。」"
      },
      {
        "index": 130,
        "text": "隋珠彈雀"
      },
      {
        "index": 131,
        "text": "古雲，以隋侯之珠彈千仞之雀，世必笑之。蓋所用者重，所求者輕也。雀躍者，言人喜悅，如雀之跳躍也。"
      },
      {
        "index": 132,
        "text": "愛屋及烏"
      },
      {
        "index": 133,
        "text": "《詩經》：「瞻烏爰止，於誰之屋。」恐因烏而傷其屋也。"
      },
      {
        "index": 134,
        "text": "越雞鵠卵"
      },
      {
        "index": 135,
        "text": "《莊子》：「越雞不能伏鵠卵。」謂其身小也。"
      },
      {
        "index": 136,
        "text": "燕賀"
      },
      {
        "index": 137,
        "text": "《淮南子》：大廈成而燕雀相賀。"
      },
      {
        "index": 138,
        "text": "貫雙雕"
      },
      {
        "index": 139,
        "text": "《唐史》：高駢見雙雕飛過，祝曰：「我貴當中之。」一發貫雙雕，因號「雙雕侍郎」。"
      },
      {
        "index": 140,
        "text": "鵲巢鳩占"
      },
      {
        "index": 141,
        "text": "《詩經》：「維鵲有巢，維鳩居之。」"
      },
      {
        "index": 142,
        "text": "聞雞起舞"
      },
      {
        "index": 143,
        "text": "祖逖與劉琨同寢，中夜聞雞鳴，蹴琨覺曰：「此非惡聲也！」因起舞。"
      },
      {
        "index": 144,
        "text": "走獸"
      },
      {
        "index": 145,
        "text": "藥獸"
      },
      {
        "index": 146,
        "text": "神農時有民進藥獸。人有疾，則拊其獸，授之語，語畢，獸輒如野外，銜一草歸，搗汁服之即愈。帝命風後記其何草，起何疾。久之，如方悉驗。虞卿曰：「神農師藥獸而知醫。」"
      },
      {
        "index": 147,
        "text": "夔"
      },
      {
        "index": 148,
        "text": "黃帝於東海流波山得奇獸，狀如牛，蒼身無角，一足，能入水，吐水則生風雨，目光如日月，其聲如雷，名曰夔。帝令殺之，取皮以冒鼓，撅以雷獸之骨，聲聞五百里。"
      },
      {
        "index": 149,
        "text": "觟䚦"
      },
      {
        "index": 150,
        "text": "臯陶治獄，有觟䚦遊於庭（一角之獸，即今所畫獬豸）。其罪疑者，令觸之，有罪則觸，無罪則不觸，以定獄辭。"
      },
      {
        "index": 151,
        "text": "黃熊"
      },
      {
        "index": 152,
        "text": "舜殛鯀於羽山。鯀化爲黃熊，入於羽泉。故禹廟祭品，戒不用熊。"
      },
      {
        "index": 153,
        "text": "白狐"
      },
      {
        "index": 154,
        "text": "禹年三十未娶，行塗山，有白狐九尾造禹。塗山人歌曰：「白狐綏綏，九尾龐龐。成子家室，乃都攸昌。」禹遂娶之，謂之女嶠。"
      },
      {
        "index": 155,
        "text": "野兔"
      },
      {
        "index": 156,
        "text": "文王囚於羑里七年，其子伯邑考往視父。紂呼與圍棋，不遜，紂怒殺伯邑考，醢之，令人送文王食。命食畢，而後告，文王號泣而吐之，盡變爲野兔而去。"
      },
      {
        "index": 157,
        "text": "麟紱"
      },
      {
        "index": 158,
        "text": "孔子在娠，有麟吐玉書於闕里，文云：「水精之子，系衰周而素王。」孔母乃以繡衣系麟角，信宿而麟去。至魯定公時，魯人鋤商田於大澤，得麟，以示孔子，系角之紱尚在。孔子知命之將終，抱麟解紱，涕泗滂沱。"
      },
      {
        "index": 159,
        "text": "白澤"
      },
      {
        "index": 160,
        "text": "東望山有獸曰白澤，能言語。王者有德，明照幽遠，則白澤自至。"
      },
      {
        "index": 161,
        "text": "昆蹏"
      },
      {
        "index": 162,
        "text": "後土之神獸，英靈能言語，禹治水有功而來。"
      },
      {
        "index": 163,
        "text": "角端"
      },
      {
        "index": 164,
        "text": "元太祖駐師西印渡，有大獸，高數丈，一角，如犀牛，作人語曰：「此非帝王世界，宜速還。」耶律楚材進曰：此名角端，聖人在位，則奉書而至。能日馳一萬八千里，靈異如鬼神，不可犯。"
      },
      {
        "index": 165,
        "text": "彖"
      },
      {
        "index": 166,
        "text": "豕類也。張口而腹臟盡露，故名曰彖。《易經》用「彖曰」，蓋取此義。"
      },
      {
        "index": 167,
        "text": "獅子"
      },
      {
        "index": 168,
        "text": "一名狻猊。《博物誌》：魏武帝伐冒頓，經白狼山，逢獅子，使人格之，殺傷甚眾。忽見一物自林中出，如貍，上帝車軛。獅子將至，便跳上其頭，獅子伏，不敢動，遂殺之。得獅子還，來至洛陽三十里，雞犬無鳴吠者。"
      },
      {
        "index": 169,
        "text": "酋耳"
      },
      {
        "index": 170,
        "text": "身若虎豹，尾長參其身，食虎豹。王者威及四夷則至。"
      },
      {
        "index": 171,
        "text": "虎倀"
      },
      {
        "index": 172,
        "text": "人罹虎厄，其神魂嘗爲虎役，爲之前導。故凡死於虎者，衣服巾履皆卸於地，非虎之威能使自卸，實鬼爲之也。"
      },
      {
        "index": 173,
        "text": "虎威"
      },
      {
        "index": 174,
        "text": "虎有骨如乙字，長寸許，在脅兩旁皮內，尾端亦有之，名「虎威」，佩之臨官，則能威眾。又虎夜視，一目放光，一目視物。獵人候而射之，弩箭才及，光隨墮地成白石，入地尺余。記其處掘得之，能止小兒啼。"
      },
      {
        "index": 175,
        "text": "倉兕"
      },
      {
        "index": 176,
        "text": "尚父爲周司馬，將師伐紂。到孟津之上，仗鉞把旄，號其眾曰：「倉兕。」夫倉兕者，水中之獸也，善覆人舟，因神以化，令汝急渡，不急渡，倉兕害汝。"
      },
      {
        "index": 177,
        "text": "闞□於菟"
      },
      {
        "index": 178,
        "text": "《左傳》闞伯比淫於子之女，生子文。夫人使棄諸夢澤中，虎乳之。子田，見而懼，歸，夫人以告，遂收之。楚人謂乳爲□，謂虎爲於菟，故曰：「闞於菟」。"
      },
      {
        "index": 179,
        "text": "貘"
      },
      {
        "index": 180,
        "text": "貘者象鼻犀目，牛尾虎足，性好食鐵，生南方山谷中。寢其皮辟濕，圖其形辟邪。"
      },
      {
        "index": 181,
        "text": "窮奇"
      },
      {
        "index": 182,
        "text": "西北有獸，名曰窮奇，一名神狗。其狀如虎，有翼能飛，食人，知人言語。逢忠信之人，則嚙而食之；逢奸邪之人，則捕禽獸以饗之。"
      },
      {
        "index": 183,
        "text": "杌"
      },
      {
        "index": 184,
        "text": "西荒中獸也，狀如虎，毛長三尺余，人面虎爪，口牙一丈八尺，好鬥，至死不卻，獸之至惡者。"
      },
      {
        "index": 185,
        "text": "山都"
      },
      {
        "index": 186,
        "text": "形如昆侖奴，毛遍體，見人輒閉目張口如笑，好在深洞中翻石覓蟹啖之。"
      },
      {
        "index": 187,
        "text": "饕餮"
      },
      {
        "index": 188,
        "text": "羊身人面，其目在腋下，虎齒人爪，聲如嬰兒，鉤玉山中有之。"
      },
      {
        "index": 189,
        "text": "狼狽"
      },
      {
        "index": 190,
        "text": "二獸名。狼前二足長，後二足短；狽前二足短，後二足長。狼無狽不立，狽無狼不行。若相離，則進退無攄矣。故世人言事之乖張，則曰「狼狽」。"
      },
      {
        "index": 191,
        "text": "風馬牛"
      },
      {
        "index": 192,
        "text": "馬喜逆風而奔，牛喜順風而奔，故北風則牛南而馬北，南風則牛北而馬南。故曰風馬牛不相及也。"
      },
      {
        "index": 193,
        "text": "種羊"
      },
      {
        "index": 194,
        "text": "西域俗能種羊。初冬，擇未日，殺一羊，切肉方寸，埋土中。至春季，擇上未日，延僧吹胡笳，作咒語，土中起一泡，如鴨卵。數日，風破其泡，有小羊從土中出。此又胎卵濕化之外，又得一生也。"
      },
      {
        "index": 195,
        "text": "貓"
      },
      {
        "index": 196,
        "text": "出西方天竺國，唐三藏攜歸護經，以防鼠嚙，始遺種於中國。故「貓」字不見經傳。《詩》有「貓」，《禮記》迎「貓」，皆非此貓此。"
      },
      {
        "index": 197,
        "text": "萬羊"
      },
      {
        "index": 198,
        "text": "李德裕召一僧問休咎，僧曰：「公是萬羊丞相，今已食過九千六百矣。數日後有饋羊四百者，適滿其數。」公大驚，欲勿受。僧曰：「羊至此，已爲相公所有矣。」旬日後貶潮州司馬，又貶連州司戸，尋卒。"
      },
      {
        "index": 199,
        "text": "艾豭"
      },
      {
        "index": 200,
        "text": "衞靈公夫人南子與宋朝通，野人歌曰：「既定爾婁豬，盍歸吾艾豭。」婁豬，雌豬也。艾豭，雄豬也。"
      },
      {
        "index": 201,
        "text": "遼東豕"
      },
      {
        "index": 202,
        "text": "遼東有豕，生子頭白，異而獻之。行至河東，見豕皆白頭，懷慚而返。今彭寵之自伐其功，何異於是！"
      },
      {
        "index": 203,
        "text": "李貓"
      },
      {
        "index": 204,
        "text": "李義府容貌溫恭，而狡險忌刻，時人謂之「李貓」。"
      },
      {
        "index": 205,
        "text": "麋鹿觸寇"
      },
      {
        "index": 206,
        "text": "秦始皇欲大苑囿，優旃曰：「善。多縱禽獸於中，寇從東方來，以麋鹿觸之，足矣！」"
      },
      {
        "index": 207,
        "text": "猶豫"
      },
      {
        "index": 208,
        "text": "猶之爲獸，性多疑。聞有聲，則豫上樹，四顧望之，無人，才敢下。須臾又上，如此非一。故今人慮事之不決者曰：「猶豫」。"
      },
      {
        "index": 209,
        "text": "沐猴"
      },
      {
        "index": 210,
        "text": "小猴也，出罽賓國。史言「沐猴而冠」，以「沐」爲「沐浴」之「沐」者，非是。"
      },
      {
        "index": 211,
        "text": "刑天"
      },
      {
        "index": 212,
        "text": "獸名。即「渾沌」。見《山海經》。能挾幹戚而舞。陶淵明詩「刑天舞幹戚」，今誤作「刑天無幹戚」。"
      },
      {
        "index": 213,
        "text": "媦"
      },
      {
        "index": 214,
        "text": "形若彘，常在地食死人腦。欲殺之，當以柏插其墓。故今墓上多種柏樹。一名「蝹」。秦繆公時，陳倉人掘地得之。"
      },
      {
        "index": 215,
        "text": "猾"
      },
      {
        "index": 216,
        "text": "無骨，入虎口不能噬，落虎腹中，則自內噬出。《書》曰：「蠻夷猾夏。」則取此義。"
      },
      {
        "index": 217,
        "text": "犀角"
      },
      {
        "index": 218,
        "text": "一名「通天」。一名「分水」。一名「駭雞」。「通天」用以作簪，則夢登天，知天上諸事。「分水」刻爲魚形，銜以入水，水開三尺，可得氣，息水中。「駭雞」謂雞見之，則驚卻也。"
      },
      {
        "index": 219,
        "text": "馴獺"
      },
      {
        "index": 220,
        "text": "永州養馴獺，以代鸕鶿沒水捕魚，常得數十斤，以供一家。魚重一二十斤者，則兩獺共畀之。"
      },
      {
        "index": 221,
        "text": "明駝"
      },
      {
        "index": 222,
        "text": "駝臥，足不帖地，屈足。漏明，則走千里，故曰明駝。唐制，驛有明駝使，非邊塞軍機，不得擅發。楊貴妃私發駝使，賜安祿山荔枝。"
      },
      {
        "index": 223,
        "text": "瘈狗"
      },
      {
        "index": 224,
        "text": "《左傳》：「國狗之瘈，無不噬也。」杜預註云：「瘈，狂犬也。」今云「犬」。《宋書》云：「張收爲犬所傷，食蝦蟆而愈。」又槌碎杏仁納傷處即愈。"
      },
      {
        "index": 225,
        "text": "畜犬"
      },
      {
        "index": 226,
        "text": "《晉書》曰：白犬黑頭，畜之得財；白犬黑尾，世世乘車。黑犬白耳，富貴；黑犬白前二足，宜子孫。黃犬白耳，世世衣冠。"
      },
      {
        "index": 227,
        "text": "風生獸"
      },
      {
        "index": 228,
        "text": "生炎州，大如貍，青色。積薪數車以燒之，薪盡而獸不死，毛亦不焦，斫刺不入，打之如灰囊，以鐵錘鍛其頭數十下，乃死，而張口向風，須臾復活。以石上菖蒲塞其鼻。即死。取其腦和菊花服之，盡十斤，得壽五百歲。"
      },
      {
        "index": 229,
        "text": "月支猛獸"
      },
      {
        "index": 230,
        "text": "漢武時，月支國獻猛獸一頭，形如五六十日犬子，大如貍而色黃。武帝小之，使者對曰：「夫獸不在大小。」乃指獸，命叫一聲。獸舐唇良久，忽叫，如大霹靂，兩目如硨之交光。帝登時顛蹶，搔耳震栗，不能自止。虎賁武士皆失仗伏地，百獸驚絶，虎亦屈伏。"
      },
      {
        "index": 231,
        "text": "舞馬"
      },
      {
        "index": 232,
        "text": "唐玄宗舞馬四百蹄，分爲左右部，有名曰「某家驕」，其曲曰《傾杯樂》。皆衣以錦繡，綴以金銀，每樂作，奮首鼓尾，縱橫應節。"
      },
      {
        "index": 233,
        "text": "弄象"
      },
      {
        "index": 234,
        "text": "唐明皇有舞象數十。祿山亂，據鹹陽，出舞象，令左右教之拜。舞象皆弩目不動，祿山怒，盡殺之。"
      },
      {
        "index": 235,
        "text": "弄猴"
      },
      {
        "index": 236,
        "text": "唐昭宗播遷，隨駕有弄猴，能隨班起居。昭宗賜以緋袍，號「供奉」。羅隱詩「何如學取孫供奉，一笑君王便著緋」是也。朱梁篡位，取猴，令殿下起居。猴望見全忠，徑趨而前，跳躍奮擊，遂被殺。"
      },
      {
        "index": 237,
        "text": "忽雷駁"
      },
      {
        "index": 238,
        "text": "秦叔寶所乘馬也。餵料時，每飲以酒。常於月明中試之，能豎越三領黑氈。叔寶卒，嘶鳴不食而死。"
      },
      {
        "index": 239,
        "text": "鐵象"
      },
      {
        "index": 240,
        "text": "曲端下獄，自知必死，仰天長籲，指其所乘馬名鐵象，曰：「天下欲振復中原乎？惜哉！」鐵象泣數行下。"
      },
      {
        "index": 241,
        "text": "鑄馬"
      },
      {
        "index": 242,
        "text": "慕容有駿馬，赭白，有奇相，饒逸力。至元壽元年，四十九矣，而駿逸不虧，奇之，比鮑氏驄，命鑄銅以圖其像，親爲銘贊，鐫頌其旁，像成，而馬死矣。"
      },
      {
        "index": 243,
        "text": "白獺"
      },
      {
        "index": 244,
        "text": "魏徐邈善畫，明帝遊洛水，見白獺愛之，不可得。邈曰：「獺嗜鯔魚，乃不避死。」遂畫板作鯔魚懸岸，群獺競來，一時執得。帝曰：「卿畫何其神也！」"
      },
      {
        "index": 245,
        "text": "贖馬"
      },
      {
        "index": 246,
        "text": "周田子方嘗出，見老馬於道，詢知爲家畜也，嘆曰：「少盡其力，而老棄其身，仁者不爲也。」贖之歸。"
      },
      {
        "index": 247,
        "text": "袁氏"
      },
      {
        "index": 248,
        "text": "後唐有孫恪者，納袁氏爲室。後至峽山寺，袁持一碧環獻老僧。少傾，野猿數十，捫蘿而躍。袁乃命笑題詩，化猿去。僧方悟即沙門向所畜者，玉環其系頸舊物也。"
      },
      {
        "index": 249,
        "text": "果下馬"
      },
      {
        "index": 250,
        "text": "羅定州出馬，高不逾三尺，駿者有兩脊骨，又呼雙脊馬，健而能行。以其可在果樹下行，名曰「果下馬」。"
      },
      {
        "index": 251,
        "text": "穢鼠易腸"
      },
      {
        "index": 252,
        "text": "唐公房拔宅上升，雞犬皆仙，惟鼠不凈，不得去。鼠自悔，一日三吐，易其腸，欲其自潔也。"
      },
      {
        "index": 253,
        "text": "八駿"
      },
      {
        "index": 254,
        "text": "穆天子八駿，一名「絶地」，足不踐土；二名「翻羽」，行越飛禽；三曰「奔宵」，夜行萬里；四名「超影」，逐日而行；五名「逾輝」，毛色炳熠；六名「超光」，一形十影；七名「騰霧」，乘雲而奔；八名「挾翼」，身有肉翅。又有驊騮，亦古之良馬也。"
      },
      {
        "index": 255,
        "text": "黑牡丹"
      },
      {
        "index": 256,
        "text": "唐末劉訓者，京師富人。京師春遊，以觀牡丹爲勝賞。訓邀客賞花，乃系水牛累百於門。人指曰：「此劉氏黑牡丹也。」"
      },
      {
        "index": 257,
        "text": "辟暑犀"
      },
      {
        "index": 258,
        "text": "《孔帖》：文宗延學士於內殿。李訓講《易》，時方盛暑。上命取辟暑犀以賜。"
      },
      {
        "index": 259,
        "text": "辟寒犀"
      },
      {
        "index": 260,
        "text": "《開元遺事》：交趾進犀角，色黃如金。冬月置殿中，暖氣如熏。上問使者，曰：「此辟寒犀也。」"
      },
      {
        "index": 261,
        "text": "養虎遺患"
      },
      {
        "index": 262,
        "text": "漢王欲東歸，張良曰：「漢有天下大半，楚兵饑疲，今釋不擊，此養虎自遺患也。」王從之。"
      },
      {
        "index": 263,
        "text": "狐假虎威"
      },
      {
        "index": 264,
        "text": "楚王問群臣：「北方畏昭奚恤，何哉？」江乙曰：「虎得一狐，狐曰：『子毋食我，天帝令我長百獸。不信，吾先行，子隨後觀。』獸見皆走。虎不知獸畏己，以爲畏狐也。今北方非畏昭奚恤，實畏王甲兵也。」"
      },
      {
        "index": 265,
        "text": "狐疑"
      },
      {
        "index": 266,
        "text": "狐疑者，狐性多疑，故心不決曰「狐疑」。"
      },
      {
        "index": 267,
        "text": "黔驢之技"
      },
      {
        "index": 268,
        "text": "柳文：黔無驢，有好事者船載以入，放之山下。虎見龐然大物，環林間視之。驢一鳴，虎大駭，以爲且噬己。然往來視之，覽無異能。益習其聲。稍近，宕、倚、沖、冒。驢不勝怒，蹄之。虎因喜，計之曰：「技止此矣！」跳梁大啖，斷其喉，盡其肉，乃去。"
      },
      {
        "index": 269,
        "text": "馬首是瞻"
      },
      {
        "index": 270,
        "text": "晉荀偃曰：「雞鳴而駕，塞井夷竈，惟余馬首是瞻！」"
      },
      {
        "index": 271,
        "text": "不及馬腹"
      },
      {
        "index": 272,
        "text": "楚伐宋，宋告急於晉。晉侯欲救之，伯宗曰：「不可。古人有言曰：『雖鞭之長，不及馬腹。』天方授楚，不可與爭。」"
      },
      {
        "index": 273,
        "text": "塞翁失馬"
      },
      {
        "index": 274,
        "text": "《北史》：塞上翁匹馬亡入胡，人吊之。翁曰：「安知非福乎？」後馬將駿馬歸。人賀之，翁曰：「安知非禍乎？」後其子騎，折髀，人吊之，翁曰：「又安知非福乎？」後兵，出丁壯者，免其子，以跛相保。"
      },
      {
        "index": 275,
        "text": "棄人用犬"
      },
      {
        "index": 276,
        "text": "晉靈公飲趙盾酒，伏兵將攻之，其右提彌明知之，趨登，扶盾以下。公嗾夫獒焉，明搏而殺之。盾曰：「棄人用犬，雖猛何爲？」"
      },
      {
        "index": 277,
        "text": "跖犬吠堯"
      },
      {
        "index": 278,
        "text": "漢高祖既殺韓信，詔捕蒯徹。既至，上曰：「若教淮陰侯反乎？」對曰：「然。秦失其鹿，天下共逐之。高材捷足者先得焉。跖之犬吠堯，堯非不仁，吠非其主也。」"
      },
      {
        "index": 279,
        "text": "指鹿爲馬"
      },
      {
        "index": 280,
        "text": "秦趙高欲專權，乃先設驗，持鹿獻二世，曰：「馬也！」二世笑曰：「丞相誤也，謂鹿爲馬。」問左右，或默，或言。高陰中言鹿者以法。"
      },
      {
        "index": 281,
        "text": "守株待免"
      },
      {
        "index": 282,
        "text": "《韓子》：宋人有耕者，田畔有株，兔走觸之，折頸而死，因釋耕守株，覬復得兔，爲宋國笑也。"
      },
      {
        "index": 283,
        "text": "多歧亡羊"
      },
      {
        "index": 284,
        "text": "《列子》：楊子之鄰人亡羊，既率其黨，又請楊子豎追之。楊子曰：「嘻！亡一羊，何追之眾？」眾曰：「多歧。」既反，問：「獲羊乎？」曰：「亡之矣。」曰「奚亡之？」曰：「歧路之中又有歧焉，吾不知所之，所以反也。」"
      },
      {
        "index": 285,
        "text": "飛越峰"
      },
      {
        "index": 286,
        "text": "洪武初，夷人獻良馬十，其一白者，乃得之貴州養龍坑。坑旁水深而遠，下有靈物，春和多系牝馬，雲霧晦冥，必有與馬接，其產即龍駒。故此馬首高九尺，長丈余，莫可控禦。敕典牧者囊沙四百斤，壓而乘之，行如電躡，片塵不驚，賜名「飛越峰」，命學士宋濂贊。燧人氏始著物蟲鳥獸之名。鯀始服牛。相士始乘馬。伏羲始畜犧牲。夏後氏始食卵。漢文帝始潔六畜。後魏始禁宰牛馬。唐高祖始斷屠。"
      },
      {
        "index": 287,
        "text": "黃耳"
      },
      {
        "index": 288,
        "text": "陸機有快犬曰「黃耳」，性黠慧，能解人語，隨機入洛。久無家問，作書以竹筒戴犬項，令馳歸，復得報還洛。今有「黃耳冢」。"
      },
      {
        "index": 289,
        "text": "白鹿夾轂"
      },
      {
        "index": 290,
        "text": "漢鄭弘爲淮陰守，歲旱，弘行田間，雨即至。時有白鹿在道，夾轂而行。主簿賀曰：「聞三公車輪鹿，明公必大拜矣！」果驗。"
      },
      {
        "index": 291,
        "text": "麈"
      },
      {
        "index": 292,
        "text": "出終南諸山。鹿之大者曰麈，群鹿隨之，視麈尾爲響道，故古之談者揮焉。"
      },
      {
        "index": 293,
        "text": "飛鼠"
      },
      {
        "index": 294,
        "text": "其物飛而生子。難產者，以皮覆之則易，故又名「催生」。"
      },
      {
        "index": 295,
        "text": "糖牛"
      },
      {
        "index": 296,
        "text": "桂平出。里人知牛嗜鹽，乃以皮裹手，塗鹽於上，入穴探之。其角如玉，取以爲器。"
      },
      {
        "index": 297,
        "text": "射鹿爲僧"
      },
      {
        "index": 298,
        "text": "陳惠度於剡山射鹿，鹿孕而傷，既產，以舌舐子，幹而母死，惠度遂投寺爲僧。後鹿死處生草，名曰「鹿胎草」。"
      },
      {
        "index": 299,
        "text": "野賓"
      },
      {
        "index": 300,
        "text": "宋王仁裕嘗畜一猿，名曰「野賓」。一日放於冢山。後仁裕復過此，見一猿迎道左，從者曰：「野賓也。」隨行數十里，哀吟而去。"
      },
      {
        "index": 301,
        "text": "憑黑虎"
      },
      {
        "index": 302,
        "text": "卓敬年十五，讀書寶香山，風雨夜歸迷失道，得一兕牛，憑之歸，入門，乃黑虎也。"
      },
      {
        "index": 303,
        "text": "題《虎顧眾彪圖》"
      },
      {
        "index": 304,
        "text": "明成祖出圖，命解縉題句。縉詩云：「虎爲百獸尊，誰敢攖其怒？惟有父子恩，一歩一回顧。」帝見詩有感，即令夏原吉迎太子於南京。"
      },
      {
        "index": 305,
        "text": "熊入京城"
      },
      {
        "index": 306,
        "text": "弘治間，有熊入西直門，何孟春謂同列曰：「熊之爲兆，宜慎火。」未幾，在處有火災。或問孟春曰：「此出何占書？」孟春曰：「余曾見《宋紀》：永嘉災前數日，有熊至城下，州守高世則謂其趙允曰，熊於字『能火』，郡中宜慎火。果延燒十之七八。余憶此事，不料其亦驗也。」"
      },
      {
        "index": 307,
        "text": "不忍麑"
      },
      {
        "index": 308,
        "text": "孟孫獵得麑，使巴西持歸。麑母隨之啼泣，巴西不忍，與之。孟孫大怒，逐巴西。尋召爲其子傅，謂左右曰：「天不忍，且吾子乎！」"
      },
      {
        "index": 309,
        "text": "的盧"
      },
      {
        "index": 310,
        "text": "劉表贈備一馬，名曰「的盧」。一日，遇伊籍，曰：「此馬相惡，必妨主。」備未之信。表妻蔡氏忌備，囑弟瑁設筵暗害。備覺，出奔，前阻檀溪，後爲瑁兵所逼，乃下溪策馬，曰：「的盧的盧，今日妨吾。」的盧於急流深處，一躍三丈，飛渡西岸。瑁驚駭而退。"
      },
      {
        "index": 311,
        "text": "獲兩虎"
      },
      {
        "index": 312,
        "text": "《史記》：陳軫曰：卞莊子刺虎，館豎子止之，曰：「兩虎方共食一牛，牛甘必鬥，鬥則大者傷，小者亡，從而刺之，一舉兩得。」果獲兩虎。」"
      },
      {
        "index": 313,
        "text": "牛羊犬豕別名"
      },
      {
        "index": 314,
        "text": "《禮記》：牛曰太牢。羊曰少牢。又牛曰「一元大武」。羊曰「柔毛」，又曰「長髯主簿」。豕曰「剛鬣」，又雲「烏喙將軍」。韓，六國時韓氏之黑犬。楚獷、宋獵，皆良犬也。又曰：「大夫之家，無故不殺犬豕。」家豹、烏圓，皆貓之美譽。"
      },
      {
        "index": 315,
        "text": "鹿死誰手"
      },
      {
        "index": 316,
        "text": "石勒曰：「使朕遇漢高，當北面事之。若遇光武，可與並驅中原，未知鹿死誰手。"
      },
      {
        "index": 317,
        "text": "續貂"
      },
      {
        "index": 318,
        "text": "《晉書》：趙王倫篡位，奴卒亦加封秩。每朝會，貂蟬滿座。語曰：「貂不足，狗尾續！」"
      },
      {
        "index": 319,
        "text": "拒虎進狼"
      },
      {
        "index": 320,
        "text": "《鑒斷》：漢和帝年才十四，乃能收捕竇氏，足繼孝昭之烈。惜其與宦官議之，以啟中常侍亡漢之階。語曰：「前門拒虎，後門進狼。」此之謂也。"
      },
      {
        "index": 321,
        "text": "焉得虎子"
      },
      {
        "index": 322,
        "text": "《吳誌》：呂蒙欲從里，母叱之。蒙曰：「不入虎穴，焉得虎子？」又班超使西域，鄯善王廣禮敬甚備。匈奴使來，更疏懈。超會其吏士三十六人，曰：「不入虎穴，不得虎子。」遂夜攻虜營，斬其使。"
      },
      {
        "index": 323,
        "text": "羊觸藩籬"
      },
      {
        "index": 324,
        "text": "《易經》：「羝羊觸藩，羸其角。」"
      },
      {
        "index": 325,
        "text": "制千虎"
      },
      {
        "index": 326,
        "text": "《宋史》：常安民遺呂公著書曰：「去小人不難，勝小人難耳。嘗見猛虎負，卒爲人勝者，人眾而虎寡也。今奈何以數千人而制千虎乎？」公著得書，默然。"
      },
      {
        "index": 327,
        "text": "搏蹇兔"
      },
      {
        "index": 328,
        "text": "《史記》：范雎謂秦昭王曰：「以秦治諸侯，譬猶走韓盧而搏蹇兔也。」"
      },
      {
        "index": 329,
        "text": "瞎馬臨池"
      },
      {
        "index": 330,
        "text": "《世説》：顧愷之與殷仲堪作危語，有一參軍在坐，曰：「盲人騎瞎馬，夜半臨深池。」以仲堪眇一目故也。"
      },
      {
        "index": 331,
        "text": "教猱升木"
      },
      {
        "index": 332,
        "text": "猱，猴屬，性善升木，不待教而能者。《詩經》：毋教猱升木。"
      },
      {
        "index": 333,
        "text": "城狐社鼠"
      },
      {
        "index": 334,
        "text": "《韓詩外傳》：「社鼠不攻，城狐不灼。」恐其壞城而傷社也。"
      },
      {
        "index": 335,
        "text": "陶犬瓦雞"
      },
      {
        "index": 336,
        "text": "《金樓子》：「陶犬無守夜之警，瓦雞無司晨之益。」"
      },
      {
        "index": 337,
        "text": "羊質虎皮"
      },
      {
        "index": 338,
        "text": "《楊子》：「羊質而虎皮，見草而悅，見豺而戰，忘其皮之虎也。」"
      },
      {
        "index": 339,
        "text": "九尾狐"
      },
      {
        "index": 340,
        "text": "宋陳彭年奸佞不常，時號「九尾狐。」"
      },
      {
        "index": 341,
        "text": "猬務"
      },
      {
        "index": 342,
        "text": "猬似豪豬而小，其毛攢起如矢，言人事之叢雜似之。故事多曰「務」。"
      },
      {
        "index": 343,
        "text": "鱗介"
      },
      {
        "index": 344,
        "text": "龍有九子"
      },
      {
        "index": 345,
        "text": "一曰，似龜，好負重，故立於碑趺。二曰螭吻，好遠望，故立於屋脊。三曰蒲牢，似龍而小，好叫吼，故立於鐘紐。四曰狴犴，似虎，有威力，故立於獄門。王曰饕餮，好飲食，故立於鼎蓋。六曰，好水，故立於橋柱。七曰睚眥，好殺，故立於刀環。八曰金猊，形似獅，好煙火，故立於香爐。九曰椒圖，似螺蚌，性好閑，故立於門楣。"
      },
      {
        "index": 346,
        "text": "尺木"
      },
      {
        "index": 347,
        "text": "龍頭上有一物，如博山形，名曰尺木。龍無尺木，不能升天。"
      },
      {
        "index": 348,
        "text": "攀龍髯"
      },
      {
        "index": 349,
        "text": "黃帝采銅，鑄鼎於荊山下。鼎成，有龍垂胡髯下迎帝騎龍上，群臣後宮從上者七十余人，小臣不得上，悉持龍髯，髯拔，墮弓。抱其弓而號。後世名其處曰「鼎湖」，名其弓曰「烏號」。"
      },
      {
        "index": 350,
        "text": "龍"
      },
      {
        "index": 351,
        "text": "夏後藏龍於匱，周厲王發之，化爲黿，入於王府。府中童妾娠之生女，棄於道，有夫婦竊之至褒。後褒人有罪，納女於幽王，是爲褒姒。"
      },
      {
        "index": 352,
        "text": "癡龍"
      },
      {
        "index": 353,
        "text": "昔有人墮洛中洞穴，見宮殿人物九處，捋大羊髯，得珠，取食之。出問張華，華曰：「九仙館也。大羊乃癡龍。」龍不見石，人不見風。魚不見水，鬼不見地。"
      },
      {
        "index": 354,
        "text": "梭龍"
      },
      {
        "index": 355,
        "text": "陶侃少時，嘗捕魚雷澤，得一鐵梭，還掛著壁。有頃，雷雨大作，梭變成赤龍，騰空而去。"
      },
      {
        "index": 356,
        "text": "畫龍"
      },
      {
        "index": 357,
        "text": "葉公子高好龍，雕文畫之。一旦，真龍入室，葉公棄而還走，失其魂魄。故曰葉公非好真龍也，好夫似龍而非龍者也。"
      },
      {
        "index": 358,
        "text": "行雨不職"
      },
      {
        "index": 359,
        "text": "唐普聞師聚徒説法，有老人在旁，問之，答曰：「某此山之龍，因病，行雨不職見罰，求救。」師曰：「可易形來。」俄爲小蛇，師引入凈瓶，覆以袈裟。忽雲雨晦冥，雷電繞空而散。蛇出，復爲老人而謝：「非藉師力，則腥穢此地矣。」出泉以報。"
      },
      {
        "index": 360,
        "text": "金吾"
      },
      {
        "index": 361,
        "text": "亦龍種，形似美人，首尾似魚，有兩翼，其性通靈，終夜不寐，故用以巡警。"
      },
      {
        "index": 362,
        "text": "螺女"
      },
      {
        "index": 363,
        "text": "閩人謝端得一大螺如鬥，畜之家。每歸，盤餐必具。因密伺，乃一姝麗甚，問之，曰：「我天漢中白水素女。天帝遣我爲君具食。今去，留殼與君，端用以儲粟，粟常滿。"
      },
      {
        "index": 364,
        "text": "射鱔"
      },
      {
        "index": 365,
        "text": "越王郢於福州溪中，見一鱔長三丈，郢射中之，鱔以尾環繞，人馬俱溺。"
      },
      {
        "index": 366,
        "text": "□殘魚"
      },
      {
        "index": 367,
        "text": "出松江。昔吳王江行食，以殘者棄水面，化而爲魚。"
      },
      {
        "index": 368,
        "text": "橫行介士"
      },
      {
        "index": 369,
        "text": "《抱樸子》：山中辰日稱無腸公子者，蟹也。《蟹譜》：「出師下巖之際，忽見蟹，稱爲橫行介士。」"
      },
      {
        "index": 370,
        "text": "蛟龍得雲雨"
      },
      {
        "index": 371,
        "text": "周瑜謂孫權曰：「劉備有關張熊虎之將，肯久屈人下哉？恐蛟龍得雲雨，終非池中物也。」"
      },
      {
        "index": 372,
        "text": "生龜脫"
      },
      {
        "index": 373,
        "text": "金華俞清建云：「荊公欲使脫逢掖著僧伽黎，遂去室家妻子之累，猶生龜脫，亦難堪忍。"
      },
      {
        "index": 374,
        "text": "杯中蛇影"
      },
      {
        "index": 375,
        "text": "樂廣爲河南尹，宴客。壁上有懸弩照於標中，影如蛇，客驚謂蛇入腹，遂病。後至其故處，知爲弩影，病遂解。"
      },
      {
        "index": 376,
        "text": "率然"
      },
      {
        "index": 377,
        "text": "《博物誌》：率然一身兩頭，擊其一頭，則一頭至；擊其中，則兩頭俱至。故行軍者有長蛇陣法。"
      },
      {
        "index": 378,
        "text": "魚求去釣"
      },
      {
        "index": 379,
        "text": "漢武欲伐昆明，鑿池習水戰，刻石爲鯨魚，每雷雨至則鳴，髯尾皆動。嘗有人釣此，綸絶而去。魚夢於武帝，求去其鉤。明日，帝遊池上，見一魚銜鉤，曰：「豈非昨所夢乎？」取魚去鉤而放之。後帝復遊池畔，得明月珠一雙，嘆曰：「豈魚之報也！」"
      },
      {
        "index": 380,
        "text": "打草驚蛇"
      },
      {
        "index": 381,
        "text": "王魯爲當塗令，贖貨爲務。會稽民連狀訴主簿貪賄，魯判曰：「汝雖打草，吾已驚蛇。」"
      },
      {
        "index": 382,
        "text": "幹蟹愈瘧"
      },
      {
        "index": 383,
        "text": "《筆談》：關中無蟹，有人收得一幹蟹，土人怪其形以爲異，每人家有瘧者，借去懸於戸，其病遂痊。是不但人不識，鬼亦不識矣。"
      },
      {
        "index": 384,
        "text": "魚婢蟹奴"
      },
      {
        "index": 385,
        "text": "《爾雅》：魚婢，小魚也，亦曰妾魚。大蟹腹下有數十小蟹，名蟹奴。"
      },
      {
        "index": 386,
        "text": "畫蛇添足"
      },
      {
        "index": 387,
        "text": "陳軫對楚使曰：三人飲酒，約畫地爲蛇，先成者飲。一人先成，舉酒而起，曰：「吾先成，且添爲之足。」其一人奪酒飲，曰：「蛇無足，汝添足，非蛇也。」"
      },
      {
        "index": 388,
        "text": "髯蛇"
      },
      {
        "index": 389,
        "text": "長十丈，圍七八尺。常在樹上伺鹿獸過，便低頭繞之，有頃，鹿死，先濡令濕，便吞食之，頭角骨皆鉆皮自出。"
      },
      {
        "index": 390,
        "text": "珠鱉"
      },
      {
        "index": 391,
        "text": "廣東電白海中出珠鱉，狀如肺，有四眼六腳而吐珠。一曰「文」，鳥頭魚尾，鳴如磬而生玉。"
      },
      {
        "index": 392,
        "text": "□魚建昌修水出。郭璞云：有水名修，有魚名□。天下大亂，此地無憂。俗呼西河。"
      },
      {
        "index": 393,
        "text": "墨龍"
      },
      {
        "index": 394,
        "text": "撫州學有右軍墨池。韓子蒼《雜記》：池中忽時水黑，謂之黑龍。此物見，則士子應試者，得人必多。屢驗。"
      },
      {
        "index": 395,
        "text": "飛魚"
      },
      {
        "index": 396,
        "text": "晉吳隸築魚塞於湖，忽聞空中云：「晚有大魚攻塞，勿殺！」須臾，大魚果至，群魚從之。隸誤殺大魚，是夕風雨橫作，魚悉飛樹上。"
      },
      {
        "index": 397,
        "text": "咒死龍"
      },
      {
        "index": 398,
        "text": "石勒時大旱，佛圖澄於石井岡掘一死龍，咒而祭之，龍騰空而上，雨即降。今有龍岡驛。"
      },
      {
        "index": 399,
        "text": "四蛇衞之"
      },
      {
        "index": 400,
        "text": "開刑鮒山。《山海經》云：顓頊葬其陽，九嬪葬其陰，四蛇衞之。"
      },
      {
        "index": 401,
        "text": "白帝子"
      },
      {
        "index": 402,
        "text": "漢高祖微時，見白蛇當道，揮劍斬之。後者老嫗泣曰：吾子，白帝子也，化蛇當道，爲赤帝子所殺。"
      },
      {
        "index": 403,
        "text": "喚魚潭"
      },
      {
        "index": 404,
        "text": "青神中巖有喚魚潭，客至，撫掌，魚輒群出。"
      },
      {
        "index": 405,
        "text": "斬蛟"
      },
      {
        "index": 406,
        "text": "隋趙昱爲嘉川守。犍爲潭中有老蛟作虐，昱持刀入水，頃之潭水盡赤，蛟已斬。一日，棄官去。後嘉陵水漲，見昱雲霧中騎白馬而下，宋太宗賜封「神勇」。"
      },
      {
        "index": 407,
        "text": "孩兒魚"
      },
      {
        "index": 408,
        "text": "磁州出魚，四足長尾，聲如嬰兒啼，因名「孩兒魚」，其骨燃之不滅。"
      },
      {
        "index": 409,
        "text": "黃雀魚"
      },
      {
        "index": 410,
        "text": "出惠州。八月化爲雀，十月後入海化爲魚。"
      },
      {
        "index": 411,
        "text": "五色魚"
      },
      {
        "index": 412,
        "text": "隴州魚龍川有魚，五色，人不敢取。杜甫詩「水落魚龍夜」，即此。"
      },
      {
        "index": 413,
        "text": "視龍猶□蜓"
      },
      {
        "index": 414,
        "text": "禹南巡狩，會諸侯於塗山，執玉帛者萬國。禹濟江，黃龍負舟，舟中人懼。禹仰天嘆曰：「吾受命於天，竭力以勞萬民。生寄也，死歸也，余何憂於龍焉。」視龍猶□蜓，顏色不變。須臾，龍俯首低尾而逝。"
      },
      {
        "index": 415,
        "text": "雙鯉"
      },
      {
        "index": 416,
        "text": "蕭山縣之城山，山顛有泉，嘉魚產焉。闔閭侵越，句踐退保此山，意其乏水，饋以米鹽。句踐取雙鯉報之，吳兵夜遁。"
      },
      {
        "index": 417,
        "text": "石蟹"
      },
      {
        "index": 418,
        "text": "生於崖（海南島）之榆林，港內半里許，土極細膩，最寒，但蟹入則不能運動，片時即成石矣，人獲之，則曰石蟹。置之几案，能明目。"
      },
      {
        "index": 419,
        "text": "鰣魚"
      },
      {
        "index": 420,
        "text": "一名箭魚。腹下細骨如箭鏃，此東坡有「鰣魚多骨之恨」也。其味美在皮鱗之交，故食不去鱗。肋魚似鰣而小，身薄骨細，冬月出者名「雪肋」，味最佳。至夏，則味減矣。"
      },
      {
        "index": 421,
        "text": "龜歷"
      },
      {
        "index": 422,
        "text": "陶唐之世，越囊國獻千歲神龜，方三尺余，背上有文，皆蝌蚪書，記開辟以來事，帝命錄之，謂之龜歷。"
      },
      {
        "index": 423,
        "text": "元緒"
      },
      {
        "index": 424,
        "text": "孫權時，永康有人入山，遇一大龜，載入吳，夜泊越里，纜舟於大桑樹。宵中，樹呼龜曰：「勞乎元緒，奚事爾耶！」因呼龜爲「元緒」。"
      },
      {
        "index": 425,
        "text": "河豚"
      },
      {
        "index": 426,
        "text": "狀如蝌蚪，腹下白，背上青黑，有黃文，眼能開閉，觸物便怒，腹脹如鞠，浮於水上，人往取之。河豚毒在眼、子、血三種。中毒者，血麻、子脹、眼睛酸，蘆筍、甘蔗、白糖可以解之。"
      },
      {
        "index": 427,
        "text": "集"
      },
      {
        "index": 428,
        "text": "楊震聚徒講學，有雀銜三，集講堂前。皆曰：「者，卿大夫服之象也。數三者，三臺也。先生自此升矣。」果如其言。"
      },
      {
        "index": 429,
        "text": "子魚"
      },
      {
        "index": 430,
        "text": "宋顯仁太後謂秦檜妻曰：「子魚大者絶少。」檜妻曰：「妾家有大者。」檜聞，責其失言，乃以青魚百尾進。太後笑曰：「我道這婆子村，果然！」"
      },
      {
        "index": 431,
        "text": "□魚"
      },
      {
        "index": 432,
        "text": "長二丈，皮可物。其子旦從口出，暮從臍入，腹裏兩洞，腸貯水以養子。腸容二子，兩則四焉。"
      },
      {
        "index": 433,
        "text": "巖蛇"
      },
      {
        "index": 434,
        "text": "龜身、蛇尾、鷹嘴、鼉甲，下有四足，足具五爪，大如癩頭鼉，硬似穿山甲，其殼極堅，其爪極利，茅竹青柴到口即碎，著人之肌膚，咬必透骨。臺溫山下，此物極多。"
      },
      {
        "index": 435,
        "text": "懶婦魚"
      },
      {
        "index": 436,
        "text": "江南有懶婦魚，即今之江豚是也。魚多脂，熬其油可點燈。然以之照紡績則暗，照宴樂則明，謂之「饞燈」。"
      },
      {
        "index": 437,
        "text": "脆蛇"
      },
      {
        "index": 438,
        "text": "無膽，畏人。出昆侖山下。聞人聲，身自寸斷，少頃自續，復爲長身。凡患色癆者，以驚恐傷膽，服此可以續命，兼治惡疽、大麻瘋及痢。腰以上用首，以下用尾。"
      },
      {
        "index": 439,
        "text": "瓦欏蚶"
      },
      {
        "index": 440,
        "text": "寧海沿海有蚶田，用大蚶搗汁，竹筅帚灑之，一點水即成一蚶，其狀如荸薺，用缸砂壅之，即肥大。"
      },
      {
        "index": 441,
        "text": "蝤蛑"
      },
      {
        "index": 442,
        "text": "陶出使吳越，忠懿王宴之，因食蝤蛑。詢其名類，忠懿王命自蝤蛑以至彭越，羅列十余種以進。視之，笑謂忠懿王曰：「此謂一蟹不如一蟹也。」"
      },
      {
        "index": 443,
        "text": "牡蠣"
      },
      {
        "index": 444,
        "text": "一名山□。《本草》：牡蠣附石而生，相連如房。初生海岸，身如拳石，四面漸長，有一二丈者。一房內有肉一塊，肉之大小，隨房所生。每潮來，則諸房皆開，有小蟲入，則合之，以充饑腹。"
      },
      {
        "index": 445,
        "text": "綠毛龜"
      },
      {
        "index": 446,
        "text": "蘄州出。龜背有綠毛，長尺余，浮水中，則毛自泛起。壓置壁間，數年不死，能辟飛蛇。"
      },
      {
        "index": 447,
        "text": "蛤"
      },
      {
        "index": 448,
        "text": "隋帝嗜蛤，所食以千萬計。忽有一蛤置几上，一夜有光。及明，肉自脫，中有一佛二菩薩像，帝自是不復食蛤。"
      },
      {
        "index": 449,
        "text": "蚌"
      },
      {
        "index": 450,
        "text": "沈宮聞戲於棲水，獲一蚌。煮食時，中有一珠，長半寸，儼然大士像，惜煮熟失光，爲徽人售去。"
      },
      {
        "index": 451,
        "text": "舅得詹事"
      },
      {
        "index": 452,
        "text": "燕文貞公女嫁盧氏，嘗爲舅求官。公下朝，問焉。公但指支床龜視之。女拜而歸，告其夫曰：「舅得詹事矣。」"
      },
      {
        "index": 453,
        "text": "三足鱉"
      },
      {
        "index": 454,
        "text": "黃庭宣知太倉，民有食三足鱉而化地上，止存發一縷、衣服等物，如蛻形者，人以其婦殺夫報官。庭宣令捕三足鱉，召婦依前烹治，出重囚食之，亦盡化去。"
      },
      {
        "index": 455,
        "text": "魚羹荊花"
      },
      {
        "index": 456,
        "text": "許襄毅官山左，有民布田，其婦饗之，食畢而死。囊毅詢其所饗物，及所經道路。婦曰：「魚湯米飯，度自荊林。」公乃買魚作飯，投荊花於中，試之狗彘，無不死者。"
      },
      {
        "index": 457,
        "text": "毒□"
      },
      {
        "index": 458,
        "text": "鉛山賣薪者性嗜。一日，市歸，烹食，腹痛而死。張治其獄。召漁者捕，得數百斤，中有昂頭出水二三寸者七條，烹與死囚食，亦腹痛而死。"
      },
      {
        "index": 459,
        "text": "兩頭蛇"
      },
      {
        "index": 460,
        "text": "孫叔敖幼時遇兩頭蛇於路，殺而埋之。相傳見此者必死，歸泣告於母。母曰：「蛇今安在？」對曰：「恐害他人，已殺而埋之矣。」母曰：「汝有利人心，天必祐之！」果無恙。"
      },
      {
        "index": 461,
        "text": "箏弦化龍"
      },
      {
        "index": 462,
        "text": "唐刺史韋宥，於永嘉江滸沙上獲箏弦，投之江中，忽見白龍騰空而去。"
      },
      {
        "index": 463,
        "text": "牒蚌珠之仇"
      },
      {
        "index": 464,
        "text": "夏原吉治浙西水患，宿湖州慈感寺，夜有嫗攜一女來訴曰：「久窟於潮音橋下，歲被鄰豪欲奪吾女，乞大人一字爲鎮。」公書一詩與之。公至吳松江，有金甲神來告曰：「聘一鄰女已久，無賴賺大人手筆，抵塞不肯嫁，請改判。」公張目視之，神逡巡畏避。公憶曰：「是慈感蚌珠之仇也。」牒於海神。次日，大風雨，震死一蛟於錢溪之北。」"
      },
      {
        "index": 465,
        "text": "與蛇同產"
      },
      {
        "index": 466,
        "text": "竇武產時，並產一蛇，投之林中。後母卒，有大蛇徑至喪所，以頭擊柩，若哀泣者，少間而去。時謂竇氏之祥。"
      },
      {
        "index": 467,
        "text": "得魚忘筌"
      },
      {
        "index": 468,
        "text": "《莊子》：「筌者所以得魚，得魚而忘筌。」比受恩而不知報也。"
      },
      {
        "index": 469,
        "text": "魚遊釜中"
      },
      {
        "index": 470,
        "text": "廣陵張嬰泣告張綱曰：荒裔愚民，相聚偷生，若魚遊釜中，知其不可久。今見明府，乃更生之辰也。"
      },
      {
        "index": 471,
        "text": "巴蛇"
      },
      {
        "index": 472,
        "text": "《山海經》：「巴蛇蠶象，三歲而出其骨。」"
      },
      {
        "index": 473,
        "text": "蟲豸"
      },
      {
        "index": 474,
        "text": "鞠通"
      },
      {
        "index": 475,
        "text": "孫鳳有一琴能自鳴，有道士指其背有蛀孔，曰：「此中有蟲，不除之，則琴將速朽。」袖中出一竹筒，倒黑藥少許，置孔側，一綠色蟲，背有金線文，道人納蟲於竹筒竟去。自後琴不復鳴。識者曰：「此蟲名鞠通，有耳聾人置耳邊，少頃，耳即明亮。喜食古墨。」始悟道人黑藥，即古墨屑也。"
      },
      {
        "index": 476,
        "text": "蝗"
      },
      {
        "index": 477,
        "text": "有四種：食心曰螟，食葉曰，食根曰蟊，食節曰賊。趙守青州，蝗自青、齊入境。遇風退飛，墮水而死。馬援爲武陵守，郡連有蝗，援賑貧羸，薄賦稅，蝗飛入海，化爲魚蝦。孫覺簿合肥，課民搏蝗若幹，官以米易之，竟不損禾。宋均爲九江守，蝗至境輒散。貞觀二年，唐太宗祝天吞蝗，蝗不爲祟。"
      },
      {
        "index": 478,
        "text": "水母"
      },
      {
        "index": 479,
        "text": "東海有物，狀如凝血，廣數尺，正方圓，名曰水母。俗名海蜇，一名蝦蛇（音射）。無頭目。所處則眾蝦附之，蓋以蝦爲目也。色正淡紫。《越絶書》云：「水母以蝦爲目，海鏡以蟹爲腸。」"
      },
      {
        "index": 480,
        "text": "海鏡"
      },
      {
        "index": 481,
        "text": "廣中有圓殼，中甚瑩滑，照如雲母。殼內有少肉如蚌，腹中有小蟹。海鏡饑，則蟹出拾食，蟹飽歸腹，海鏡亦飽。迫之以火，蟹即走出，此物立斃。"
      },
      {
        "index": 482,
        "text": "百嘴蟲"
      },
      {
        "index": 483,
        "text": "溫會在江州觀魚，見漁子忽上岸狂走。溫問之，但反手指背。不能言。漁子頭面背黑，細視之，有物如荷葉，大尺許，眼遍其上，咬住不可取。溫令以火燒之，此物方落，每一眼底有嘴如釘。漁子背上出血數鬥而死，莫有識者。"
      },
      {
        "index": 484,
        "text": "自縊蟲"
      },
      {
        "index": 485,
        "text": "漢光武六年，山陰有小蟲千萬，皆類人形，明日皆懸於樹枝，自縊死之。"
      },
      {
        "index": 486,
        "text": "螟蛉"
      },
      {
        "index": 487,
        "text": "詩曰：「螟蛉有子，蜾蠃負之。」螟蛉，桑蟲也。蜾蠃，蒲蘆也。蒲蘆窮取桑蟲之子，負持而去，養以成子。故世之養子，號曰螟蛉也。蜾蠃負螟蛉之子，祝曰：「類我，類我！」七日夜化爲己也，故又謂之「速肖」。"
      },
      {
        "index": 488,
        "text": "螢火"
      },
      {
        "index": 489,
        "text": "腐草所化。隋煬帝於景華宮，征求螢火，得數斛，盛以大囊，夜出遊，如散火光遍於山谷。"
      },
      {
        "index": 490,
        "text": "怒蛙"
      },
      {
        "index": 491,
        "text": "越王既爲吳辱，思以報復。一日出遊，見怒蛙而式之，左右問其故，王曰：「有氣如此，何敢不式！」戰士興起，皆助越反矣。"
      },
      {
        "index": 492,
        "text": "守宮"
      },
      {
        "index": 493,
        "text": "蜥蠍。以器養之，餵以丹砂，滿七斤，搗治萬杵，以點女子體，終身不滅，若有房室之事則滅矣。言可以防閑淫佚，故謂之「守宮」。"
      },
      {
        "index": 494,
        "text": "綠螈"
      },
      {
        "index": 495,
        "text": "《二酉余談》：一人爲蛇傷，痛苦欲死。見一小兒曰：「可用兩刀在水相磨，磨水飲之，神效。」言畢，走入壁孔中。其人如方服之，即愈。因號綠螈爲「蛇醫」。又云：蛇醫形大色黃，蛇體有傷，此蟲輒銜草傅之，故有醫名。"
      },
      {
        "index": 496,
        "text": "蜥蠍油"
      },
      {
        "index": 497,
        "text": "錢王宮中，使老媼監更。一夕，有蜥蠍沿銀缸吸油，既竭。而倏然不見。次日王曰：「吾昨夜夢飲麻膏而飽。」更媼駭異。"
      },
      {
        "index": 498,
        "text": "寄居蟲"
      },
      {
        "index": 499,
        "text": "形似蜘蛛，而足稍長。本無殼，入空螺殼中載以行。觸之，縮足如螺，火炙之乃出。"
      },
      {
        "index": 500,
        "text": "蝤蟲"
      },
      {
        "index": 501,
        "text": "有蝤蟲者，一身兩口，爭相嚙也，遂相食，因自殺。人臣之爭事，而亡其國者，皆蝤類也。"
      },
      {
        "index": 502,
        "text": "螳臂"
      },
      {
        "index": 503,
        "text": "螳螂，一名刀螂。前二足如刀而多鋸齒，能捕蟬。見物欲以二足相搏，遇車轍而亦當之。故曰：「螳臂當車」。"
      },
      {
        "index": 504,
        "text": "蜆"
      },
      {
        "index": 505,
        "text": "一名縊女。長寸許，頭赤身黑，喜自經死。雲是齊東郭姜所化。"
      },
      {
        "index": 506,
        "text": "恙"
      },
      {
        "index": 507,
        "text": "毒蟲也，能傷人。古人草居露處，故早起相見問勞，必曰：「無恙乎？」又曰：恙，憂也。又：，食人獸。"
      },
      {
        "index": 508,
        "text": "泥"
      },
      {
        "index": 509,
        "text": "南海有蟲，無骨，名曰「泥」。在水中則活，失水則醉，如一堆泥。故詩人譏周澤曰「一日不齋醉如泥」。"
      },
      {
        "index": 510,
        "text": "蜮"
      },
      {
        "index": 511,
        "text": "一名「短狐」。處於江水，能含沙射人，所中者頭痛發熱，劇者至死。一名「射影」。凡受射者，其瘡如疥。四月一日上弩，八月一日卸弩，人不能見，鵝能食之。一曰以雞腸草搗塗，經日即愈。"
      },
      {
        "index": 512,
        "text": "蟻鬥"
      },
      {
        "index": 513,
        "text": "殷仲堪父病瘧，悸聞床下蟻動，謂是牛鬥。"
      },
      {
        "index": 514,
        "text": "書押"
      },
      {
        "index": 515,
        "text": "米芾守無爲州，池中蛙聲聒人，芾取瓦片書「押」字投之，遂不鳴。上有芾書「墨池」二字爲額。"
      },
      {
        "index": 516,
        "text": "白□"
      },
      {
        "index": 517,
        "text": "趙□鎮蜀時，以白寄余氏，放之池中，生息不絶；或畜他所，色輒變白。池在開化。"
      },
      {
        "index": 518,
        "text": "西施舌"
      },
      {
        "index": 519,
        "text": "似車螯而扁，生海泥中，常吐肉寸余，類舌。俗甘其味，因名「西施」。"
      },
      {
        "index": 520,
        "text": "蛛鷹"
      },
      {
        "index": 521,
        "text": "方寬守淮安，有盜殺，無名。適蛛墮於几，鷹下於庭。寬曰：「殺人者豈朱英乎？」按籍捕之，果然。"
      },
      {
        "index": 522,
        "text": "五蜂飛引"
      },
      {
        "index": 523,
        "text": "萬鵬舉爲萬安丞，有民婦訴其夫及五子爲盜所殺，不知其屍者。一日，有五蜂旋繞行。萬曰：「汝若真魂，宜前飛引。」蜂遙臨掩骸處，得衣帶上所系買布數人名姓，推鞫之，遂雪其冤。"
      },
      {
        "index": 524,
        "text": "水虎"
      },
      {
        "index": 525,
        "text": "沔水中有物曰「水虎」，如三四歲小兒，鱗甲如鯪鯉，射之不可入。七八月間好在磧上曝。膝頭似虎，掌爪常沒入水中，露出膝頭。小兒不知，欲取戲弄，便殺人。"
      },
      {
        "index": 526,
        "text": "商□"
      },
      {
        "index": 527,
        "text": "《莊子》曰：「是猶使蚊負山，商馳河也，必不勝任也。」商，螞蟻也。"
      },
      {
        "index": 528,
        "text": "偃鼠"
      },
      {
        "index": 529,
        "text": "《莊子》曰：「鷦鷯巢於深林，不過一枝；偃鼠飲河，不過滿腹。」"
      },
      {
        "index": 530,
        "text": "謝豹"
      },
      {
        "index": 531,
        "text": "虢郡有蟲名「謝豹」，見人時，以前腳交覆其首，如羞狀。故得罪於人，曰「負謝豹之恥」。"
      },
      {
        "index": 532,
        "text": "玄駒"
      },
      {
        "index": 533,
        "text": "蟻也。河內人見人馬數萬，大和黍米，來往奔馳，從朝至暮。家人以火燒之，人皆成蚊蚋，馬皆成大蟻，故今人呼蚊蚋曰「黍民」，名蟻曰「玄駒」。"
      },
      {
        "index": 534,
        "text": "鼷鼠五技"
      },
      {
        "index": 535,
        "text": "《旬子》：「鼷鼠五技而窮」。謂能飛，不能上屋；能緣，不能窮木；能遊，不能渡谷；能穴，不能掩身；能走，不能先入。"
      },
      {
        "index": 536,
        "text": "飛蟬集冠"
      },
      {
        "index": 537,
        "text": "梁朱異爲通事舍人，後除中書郎。時秋日始拜，有飛蟬集於異冠上，或謂蟬珥之兆。"
      },
      {
        "index": 538,
        "text": "群蟻附膻"
      },
      {
        "index": 539,
        "text": "盧垣書：「今之人奔尺寸之祿，走絲毫之利，如群蟻之附膻腥，聚蛾之投爝火，取不爲醜，貪不避死。」"
      },
      {
        "index": 540,
        "text": "螢丸卻矢"
      },
      {
        "index": 541,
        "text": "螢，一名「宵燭」，一名「丹鳳」，類聚曰「務」。戊子日以螢爲丸能卻矢。漢武威太守劉子南得其方，合而佩之，嘗與虜戰，爲其所圍，矢下如雨，離數輒墮地，不能中傷。虜以爲異，乃解圍去。"
      },
      {
        "index": 542,
        "text": "丈人承蜩"
      },
      {
        "index": 543,
        "text": "《莊子》：瘺者承蜩，猶掇之也。仲尼曰：「子巧乎？有道邪？」曰：「我有道也。五、六月累丸二而不墜，則失者錙銖；累三而不墜，則失者什一；累五而不墜，猶掇之也。」仲尼曰：「用誌不分，乃凝於神。」"
      },
      {
        "index": 544,
        "text": "以蚓投魚"
      },
      {
        "index": 545,
        "text": "陳使傅聘齊，齊以薛道衡接對之。贈詩五十韻，衡和之，南北稱美。魏收曰：「傅所謂以蚓投魚耳。」"
      },
      {
        "index": 546,
        "text": "投鼠忌器"
      },
      {
        "index": 547,
        "text": "賈誼策：「諺曰：『欲投鼠而忌器。』鼠近於器，尚憚而不投，況貴臣之近主乎！」"
      },
      {
        "index": 548,
        "text": "蝶庵"
      },
      {
        "index": 549,
        "text": "李愚好睡，欲作蝶庵，以莊周爲開山第一祖，陳摶配食，宰予、陶潛輩祀之兩廡。"
      },
      {
        "index": 550,
        "text": "箕斂蜂窠"
      },
      {
        "index": 551,
        "text": "皇甫常命其子松，錄詩數首，一字少誤，詬詈且躍，手杖不及，則嚙腕血流。嘗爲蜂螫手指，乃大噪，散錢與里中小兒及奴輩，箕斂蜂窠於庭，命捶碎絞汁以償其痛。"
      },
      {
        "index": 552,
        "text": "石中金蠶"
      },
      {
        "index": 553,
        "text": "丹陽人采碑於積石之下，得石如拳。破之，中有一蟲，似蠐螬狀，蠕蠕能動，人莫能識，因棄之。後有人語曰：「若欲富貴，莫如得石中金蠶，畜之則寶貨自至。」詢其狀，則石中蠐螬耳。"
      },
      {
        "index": 554,
        "text": "鳳子"
      },
      {
        "index": 555,
        "text": "大蝶，一名鳳子，見韓詩。《異物誌》；昔有人渡海，見一物如蒲帆，將到舟，競以篙擊之，破碎墮地，視之，乃蝴蝶也。海人去其翅足，秤肉得八十斤，啖之，極肥美。"
      },
      {
        "index": 556,
        "text": "蜈蚣"
      },
      {
        "index": 557,
        "text": "葛洪《遐觀賦》：蜈蚣大者長百歩，頭如車箱，屠裂取肉，白如瓠。《南越誌》曰：蜈蚣大者其皮可以鞔鼓，其肉曝爲脯，美於牛肉。"
      },
      {
        "index": 558,
        "text": "蝶幸"
      },
      {
        "index": 559,
        "text": "唐明皇春宴宮中，使妃嬪各插艷花，帝親捉粉蝶放之，隨蝶所止者幸之。謂之蝶幸。後貴妃專寵，不復作此戲。《埤雅》：大蟲，如指似蠶，一名「厄」。《韓非子》：似蛇，蠶似，人見蛇則驚駭，見則毛起。然婦人拾蠶，而漁者握，故利之所在，皆爲賁育。《廣雅》云：蟲之知聲音也。《埤雅》：善令人不迷。故從。太沖「景福而興作」，言福如蟲群起。"
      },
      {
        "index": 560,
        "text": "蟋蟀賈秋壑《促織經》曰：白不如黑，黑不如赤，赤不如青麻頭。青項、金翅、金銀絲額，上也；黃麻頭，次也；紫金黑色，又其次也。其形以頭項肥，腳腿長，身背闊者爲上。頂項緊，腳瘦腿薄者爲上。蟲病有四：一仰頭，二卷須，三練牙，四踢腳。若犯其一，皆不可用。促織者，督促之意。促織鳴，懶婦驚。袁《秋日詩》曰：「芳草不復綠，王孫今又歸。」人都不解，施蔭見之曰：「王孫，蟋蟀也。」"
      },
      {
        "index": 561,
        "text": "虱"
      },
      {
        "index": 562,
        "text": "蘇隱夜臥，聞被下有數人齊念杜牧《阿房宮賦》，聲緊而小，急開被視之，無他物，惟得大虱十余。"
      },
      {
        "index": 563,
        "text": "蠛蠓"
      },
      {
        "index": 564,
        "text": "一名「醯雞」，蜉蝣之類。郭璞曰：「蠓飛則風，舂則雨。」"
      },
      {
        "index": 565,
        "text": "蟣虱"
      },
      {
        "index": 566,
        "text": "《東漢記》：馬援擊尋陽山賊，上書曰：「除其竹木，譬如嬰兒頭多蟣虱，而剃之蕩然，蟣虱無所復附。」書奏，上大悅，出小黃門頭有虱者皆剃之。"
      },
      {
        "index": 567,
        "text": "蚊"
      },
      {
        "index": 568,
        "text": "舊傳有女子過高郵，去郭三十里，天陰，蚊盛，有耕夫田舍在焉。其嫂欲共止宿，女曰：「吾寧死，不可失節。」遂以蚊嘬死，其筋見焉。人爲立祠，曰「露筋廟」。"
      },
      {
        "index": 569,
        "text": "當蚊"
      },
      {
        "index": 570,
        "text": "展禽者，少失父，與母居，傭工膳母；天多蚊，臥母床下，以身當之。"
      },
      {
        "index": 571,
        "text": "官私蝦蟆"
      },
      {
        "index": 572,
        "text": "晉惠帝嘗在華林園，聞蝦蟆聲，謂左右曰：「此鳴者爲官乎？爲私乎？」"
      }
    ]
  }
}