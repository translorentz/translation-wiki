{
  "chapterNumber": 6,
  "title": "卷六",
  "sourceContent": {
    "paragraphs": [
      {
        "index": 1,
        "text": "制科"
      },
      {
        "index": 2,
        "text": "賓興"
      },
      {
        "index": 3,
        "text": "《周禮·地官·大司徒》：以鄕三物教萬民而賓興之。一曰六德：智、仁、聖、義、忠、和；二曰六行：孝、友、睦、姻、任、恤；三曰六藝：禮、樂、射、禦、書、數。"
      },
      {
        "index": 4,
        "text": "槐花黃"
      },
      {
        "index": 5,
        "text": "科舉年，舉子至八月皆赴科場。時人語曰：「槐花黃，舉子忙。」"
      },
      {
        "index": 6,
        "text": "棘圍"
      },
      {
        "index": 7,
        "text": "《通典》：禮部閱試之日，嚴設兵衞，棘圍之，以防假濫。五代和凝知貢舉時，進士喜爲喧嘩以動主司。主司每放榜，則圍之以棘，閉省門，絶人出入。凝撤棘圍，開省門，而士皆肅然無嘩。所取皆一時英彥，稱爲得人。"
      },
      {
        "index": 8,
        "text": "鄕貢進士"
      },
      {
        "index": 9,
        "text": "唐《選舉志》：唐制取士之科，多因隋舊。其大略有二：由學校曰生徒，由州縣曰鄕貢，皆升於有司而進退之。其科目，有秀才，有明經，有進士。"
      },
      {
        "index": 10,
        "text": "觀國之光"
      },
      {
        "index": 11,
        "text": "《易經·觀》：卦六四爻，觀國之光。利用賓於王象，曰觀國之光，尚賓也。"
      },
      {
        "index": 12,
        "text": "試士沿革"
      },
      {
        "index": 13,
        "text": "漢文帝始取士以策，武帝加問經疑，左雄加章奏。武帝始取士以詞賦，唐太宗加律判及射。玄宗取士以詩賦，德宗加論及詔誥。宋仁宗始加試經義，時王安石始去聲律對偶。哲宗始詔專習經義，始廢詩賦。唐太宗始制鄕試會試。宋始定秋鄕試，春禮部會試。唐玄宗始移貢舉禮部典試。唐初郎官試。宋真宗始詔禮部三年一貢試。唐中宗始設三場。漢文帝始親策士。唐武後策問貢士於洛城殿，始殿試。宋太祖始禦殿復試。先是武後復試，崔沔後間行之。宋太宗始臨軒，宰臣讀卷。仁宗始殿試貢士，不黜落。宋孝宗始進士引射，有陛甲。唐武後始制武舉。宋始印給試題。唐高祖始貢院設兵衞，搜衣服，稽察出入棘圍。武後始彌封，始糊名。宋真宗始席舍。後唐始禁懷挾。唐玄宗始嚴鄕貫，禁舉人冒籍。蕭何試學童，誦九千字以上爲史。左雄奏年十五經爲童子科，始制童科。漢文帝始納粟。宋仁宋始置太學三舍。漢武帝始制補博士弟子，稱秀才。元魏始制生員。唐高祖始制秀才，州縣類考。後魏令公卿子弟入學。唐睿宗令舉人下第聽入學。宋開寶六年，因徐士廉訴知舉不公，帝禦講武殿復試，親試自此始。及第人賜綠袍、靴、笏，賜宴賜詩，自興國二年呂蒙正榜始。分甲次，賜同進士出身，自興國八年宋白、王世則榜始。唱名自雍熙二年梁灝榜始。封印試卷，自鹹平三年始。置謄錄、彌封、復考、編排，皆自祥符八年始。唐制：禮部試舉人，夜以三鼓爲限。宋率由白晝，不復繼燭。"
      },
      {
        "index": 14,
        "text": "關節"
      },
      {
        "index": 15,
        "text": "士子行賄，請求試官，曰關節。明朝楊士奇主試，有柱聯曰：「場列東西，兩道文光齊射鬥；簾分內外，一毫關節不通風。」"
      },
      {
        "index": 16,
        "text": "甲乙科"
      },
      {
        "index": 17,
        "text": "漢平帝時，歳課甲科四十人爲郎中，乙科二十人爲太子舍人，丙科四十人補文學掌故。"
      },
      {
        "index": 18,
        "text": "通籍"
      },
      {
        "index": 19,
        "text": "舉子登科後，禁門中皆有名籍，可恣意出入也。"
      },
      {
        "index": 20,
        "text": "正奏特奏"
      },
      {
        "index": 21,
        "text": "科甲爲正奏，恩貢爲特奏。"
      },
      {
        "index": 22,
        "text": "金榜題名"
      },
      {
        "index": 23,
        "text": "崔實暴卒復生，見冥司列榜，將相金榜，其次銀榜，州縣小官並是鐵榜。今人得第，謂之金榜題名。"
      },
      {
        "index": 24,
        "text": "銀袍鵠立"
      },
      {
        "index": 25,
        "text": "隋唐間試舉人，皆以白衣卿相稱之，又曰白袍子。試日，引於院中，謂銀袍鵠立。"
      },
      {
        "index": 26,
        "text": "鄕試"
      },
      {
        "index": 27,
        "text": "天府賢書"
      },
      {
        "index": 28,
        "text": "《周禮·地官·鄕大夫》：三年則大比德行道藝，而興賢者、能者，鄕老及鄕大夫以禮禮賓之。厥明，鄕老、鄕大夫群吏獻賢能之書於王，王再拜受之，登於天府。"
      },
      {
        "index": 29,
        "text": "鹿鳴宴"
      },
      {
        "index": 30,
        "text": "《詩·鹿鳴》篇，燕群臣嘉賓之詩也。貢院內編定席舍，試已，長吏以鄕飲酒禮，設賓主，陳俎豆，歌《鹿鳴》之詩。"
      },
      {
        "index": 31,
        "text": "孝廉"
      },
      {
        "index": 32,
        "text": "漢制舉人皆名孝廉，不由科目始也。曹操亦舉孝廉。"
      },
      {
        "index": 33,
        "text": "破天荒"
      },
      {
        "index": 34,
        "text": "荊州應試舉人，多不成名，爲「天荒解」。劉蛻以荊州解及第，時號爲「破天荒」。"
      },
      {
        "index": 35,
        "text": "郁輪袍"
      },
      {
        "index": 36,
        "text": "王維善琵琶，岐王使爲伶人，引至公主第，獨奏新唱，號《郁輪袍》。因獻懷中詩，王驚曰：「皆我素所誦習，嘗謂是古人佳作，乃子爲之耶！」因命更衣，引之客座。召試官至第，遣宮婢傳教，作解頭及第。"
      },
      {
        "index": 37,
        "text": "會試"
      },
      {
        "index": 38,
        "text": "南宮"
      },
      {
        "index": 39,
        "text": "唐開元中，謂尚書省爲南省，門下、中書爲北省。南宮，禮部也。舊以禮部郎中掌省中文翰，謂之南宮舍人。後之赴春榜，曰赴南宮。"
      },
      {
        "index": 40,
        "text": "知貢舉"
      },
      {
        "index": 41,
        "text": "唐《選舉志》：玄宗開元二十四年，考功員外郎李昂與貢舉，詆訶進士李權文章，大爲權所陵詬。帝以員外郎望輕，遂移貢舉於禮部，以侍郎主之，永爲例。禮部進士自此始。"
      },
      {
        "index": 42,
        "text": "玉筍班"
      },
      {
        "index": 43,
        "text": "唐李宗敏知貢舉，所取多知名士，世謂之玉筍班。"
      },
      {
        "index": 44,
        "text": "朱衣點頭"
      },
      {
        "index": 45,
        "text": "歐陽修知貢舉，考試閱卷，常覺一朱衣人在座後點頭，然後文章入格。始疑傳吏，及回視，一無所見，因語同列而三嘆。常有句云：「文章自古無憑據，惟願朱衣暗點頭。」"
      },
      {
        "index": 46,
        "text": "文無定價"
      },
      {
        "index": 47,
        "text": "韓昌黎應試《不遷怒、不貳過》題，見黜於陸宣公。翌歳，公復主試，仍命此題；韓復書舊作，一字不易，公大加稱賞，擢爲第一。"
      },
      {
        "index": 48,
        "text": "奏改試期"
      },
      {
        "index": 49,
        "text": "宋朝科試在八月中，子由忽感寒疾，自料不能及矣。韓魏公知而奏曰：「今歳制科之士，惟蘇軾、蘇轍最有聲望。聞其弟轍偶疾，如此人不得就試，甚非眾望，須展限以待之。」上許之。直待子由病痊，方引就試，比常例遲至二十日。自後科試並在九月。相國呂徽仲不知其故，東坡乃爲呂言之，呂曰：「韓忠獻之賢如此哉！」"
      },
      {
        "index": 50,
        "text": "同試走避"
      },
      {
        "index": 51,
        "text": "二蘇初赴制科之召，同就試者甚多。相國韓公偶與客言曰：「二蘇在此，而諸人亦敢與之較試，何也？」於是不試而去者十八九。"
      },
      {
        "index": 52,
        "text": "屈居第二"
      },
      {
        "index": 53,
        "text": "嘉祐二年，歐陽修知貢舉，梅堯臣得蘇軾《刑賞論》以示修，修驚喜，欲以冠多士，疑門生曾鞏所作，乃置第二。"
      },
      {
        "index": 54,
        "text": "龍虎榜"
      },
      {
        "index": 55,
        "text": "唐貞觀八年，陸贄主試，歐陽詹舉進士，與韓愈、李觀、李絳、崔群、王涯、馮宿、庾承宣聯第，皆天下名士，時稱「龍虎榜」。"
      },
      {
        "index": 56,
        "text": "殿試"
      },
      {
        "index": 57,
        "text": "狀元"
      },
      {
        "index": 58,
        "text": "唐武後天授元年二月，策問貢士於洛陽殿前。狀元之名，蓋自此始。"
      },
      {
        "index": 59,
        "text": "淡墨書名"
      },
      {
        "index": 60,
        "text": "唐人進士榜必以夜書，書必以淡墨。或曰名第者陰註陽受，以淡墨書，若鬼神之跡也。"
      },
      {
        "index": 61,
        "text": "臚傳"
      },
      {
        "index": 62,
        "text": "集英殿唱第日，皇帝臨軒，宰臣進三名卷子，讀於禦案前，用牙棍點讀。宰臣拆視姓名，則曰某人。鴻臚寺承之，以傳於階下，衞士六七人，齊聲傳其名而呼之，謂之傳臚。"
      },
      {
        "index": 63,
        "text": "糊名"
      },
      {
        "index": 64,
        "text": "唐初擇人以身、言、書、判，六品以下集試，選人皆糊名，令學士考判。"
      },
      {
        "index": 65,
        "text": "臨軒策士"
      },
      {
        "index": 66,
        "text": "宋熙寧三年，呂公著知貢舉，密奏曰：「天子臨軒策士，用詩賦，非舉賢求治之意。令廷試，乞以詔策，咨訪治道。」自是上禦集英殿親試，乃用策問。"
      },
      {
        "index": 67,
        "text": "天門放榜"
      },
      {
        "index": 68,
        "text": "范仲淹判陳州時，郡守母病，召道士伏壇，奏章終夜不動。至五更，謂守曰：「夫人壽有六年。」守問奏章何久，曰：「天門放明年春榜，觀者駢道，以故稽留。」問狀元，曰：「姓王，二字名，下一字塗墨，旁註一字，遠不可辨。」明春，狀元王拱壽，禦筆改爲拱辰。"
      },
      {
        "index": 69,
        "text": "湘靈鼓瑟"
      },
      {
        "index": 70,
        "text": "錢起宿驛舍，外有人語曰：「曲終人不見，江上數峰青。」起識之。及殿試《湘靈鼓瑟》詩，遂賦曰：「善鼓雲和瑟，常聞帝子靈。馮夷徒自舞，楚客不堪聽，雅調淒金石，清音發杳冥。蒼梧來暮怨，白芷動芳馨。流水傳湘曲，悲風過洞庭。」末聯久不屬。忽記此二語，足之。試官曰：「神句也。」遂中首選。"
      },
      {
        "index": 71,
        "text": "志不在溫飽"
      },
      {
        "index": 72,
        "text": "王曾初舉進士，省試禮部、廷對皆第一。人或曰：「狀元中三楊，一生吃著不盡。」曾曰：「某生平志不在溫飽。」"
      },
      {
        "index": 73,
        "text": "瓊林宴"
      },
      {
        "index": 74,
        "text": "宋太平興國八年，宋白等及第，賜宴瓊林苑，後遂爲定制。又曰自呂蒙正始。"
      },
      {
        "index": 75,
        "text": "泥金報喜"
      },
      {
        "index": 76,
        "text": "《天寶遺事》：新及第，以泥金帖子附家書報捷，謂之泥金報喜。"
      },
      {
        "index": 77,
        "text": "雁塔題名"
      },
      {
        "index": 78,
        "text": "唐韋肇及第，偶於慈恩寺雁塔上題名，後人效之，遂爲故事。自神龍以來，杏林宴後於雁塔題名，同年中推善書者記之。他時有將相，則易朱書。"
      },
      {
        "index": 79,
        "text": "曲江宴"
      },
      {
        "index": 80,
        "text": "曲江在西安府，唐朝秀士登科第者，賜宴曲江。每年三月三日，遊人最盛。"
      },
      {
        "index": 81,
        "text": "蕊榜"
      },
      {
        "index": 82,
        "text": "世傳：大羅天放榜於蕊珠宮，故稱蕊榜。"
      },
      {
        "index": 83,
        "text": "一榜京官"
      },
      {
        "index": 84,
        "text": "宋太祖幸西都。張齊賢以布衣獻《十策》，語太宗曰：「我到西都得一張齊賢，異時可作宰相。」太宗即位，放進士榜，欲置齊賢高等，而有司落名三甲榜末，上不悅。及註官，一榜盡除京官。"
      },
      {
        "index": 85,
        "text": "奪錦標"
      },
      {
        "index": 86,
        "text": "唐盧肇、黃頗皆宜興人，同舉鄕試，郡守獨厚餞頗。明年，肇狀元及第歸，郡守延肇觀競渡，有詩：「向道是龍君不信，果然奪得錦標歸。」守大慚。"
      },
      {
        "index": 87,
        "text": "釋褐"
      },
      {
        "index": 88,
        "text": "宋興國二年，始賜呂蒙正等釋褐加袍帶。後遂爲例。"
      },
      {
        "index": 89,
        "text": "燒尾宴"
      },
      {
        "index": 90,
        "text": "唐士人得第，必展歡宴，謂之燒尾宴。謂魚化爲龍，必燒其尾。"
      },
      {
        "index": 91,
        "text": "賜花"
      },
      {
        "index": 92,
        "text": "唐懿宗開新第，宴於同江，乃命折花於金盒，令中使馳之宴所，宣口敕曰：「便令簪花飲宴。」無不爲榮。"
      },
      {
        "index": 93,
        "text": "紅綾餅"
      },
      {
        "index": 94,
        "text": "唐僖宗幸南內興慶池，泛舟，方食餅。時進士在曲江，有聞喜宴。上命禦府依人數各賜紅綾餅。所司以金盒進，上命中官馳以賜。故徐演詩云：「莫欺老缺殘牙齒，曾吃紅綾餅來。」"
      },
      {
        "index": 95,
        "text": "柳汁染衣"
      },
      {
        "index": 96,
        "text": "李固行古柳下，聞彈指聲曰：「吾柳神也，用柳汁染子衣矣。得藍袍，當以棗糕祀我。」未幾，及第。"
      },
      {
        "index": 97,
        "text": "英雄入彀"
      },
      {
        "index": 98,
        "text": "唐太宗貞觀中私幸端門，見進士綴行而出，喜曰：「天下英雄入吾彀中矣！」時人語曰：「太宗皇帝真長策，賺得英雄盡白頭。」"
      },
      {
        "index": 99,
        "text": "取青紫"
      },
      {
        "index": 100,
        "text": "漢夏侯勝曰：「士患不明經術耳，經術一明，取青紫，如俯拾地芥耳。」"
      },
      {
        "index": 101,
        "text": "席帽離身"
      },
      {
        "index": 102,
        "text": "宋初士子猶襲唐俗，皆曳袍垂帶，出則席帽自隨。李巽累舉不第，鄕人曰：「李秀才不知恁時席帽離身？」及第後，乃遺鄕人詩曰：「爲報鄕閭親戚道，如今席帽已離身。」"
      },
      {
        "index": 103,
        "text": "一日看遍長安花"
      },
      {
        "index": 104,
        "text": "王維登第，得意之甚，有「一日看遍長安花」之句。"
      },
      {
        "index": 105,
        "text": "踏李三"
      },
      {
        "index": 106,
        "text": "王十朋正榜第一，李三錫副榜第一。時有戲正榜尾者，曰：「舉頭雖不見王十，伸腳猶能踏李三。」"
      },
      {
        "index": 107,
        "text": "五色雲見"
      },
      {
        "index": 108,
        "text": "韓忠獻弱冠舉進士，名在第二。方唱名，太史奏曰：「下五色雲見。」遂拜右司諫，權知制誥。"
      },
      {
        "index": 109,
        "text": "青錢學士"
      },
      {
        "index": 110,
        "text": "唐張舉制科甲第，員半千稱：文辭猶青銅錢，萬選萬中。時號「青錢學士」。"
      },
      {
        "index": 111,
        "text": "登科謝詩"
      },
      {
        "index": 112,
        "text": "王寄幼有聲場屋間，爲李文定客。文定薨於位，章聖臨奠，見屏間有詩云：「雁聲不到歌樓上，秋色偏欺客路中。」愛之，召見。占對稱旨，特許赴殿試。既登科，有謝詩云：「不拜春官爲座主，親逢天子作門生。」"
      },
      {
        "index": 113,
        "text": "讀卷賀得士"
      },
      {
        "index": 114,
        "text": "開慶間，王應麟充讀卷官。至第七卷，頓首曰：「是卷古誼若龜鑒，忠肝如鐵石，臣敢以得士賀。」遂擢第一，乃文天祥也。"
      },
      {
        "index": 115,
        "text": "門生"
      },
      {
        "index": 116,
        "text": "春官桃李"
      },
      {
        "index": 117,
        "text": "唐劉禹錫寄王侍郎放榜詩：「禮闈新榜動長安，九陌人人走馬看。一日聲名遍天下，滿園桃李屬春官。」"
      },
      {
        "index": 118,
        "text": "謝衣缽"
      },
      {
        "index": 119,
        "text": "《摭言》：狀元以下，到主司宅，綴行而立，斂名紙通呈，與主司對拜。執事云：「請狀元請名第。第幾人，謝衣缽。」「衣缽」，謂與主司名第同者，或與主司先人名第同者，謂之謝衣缽。"
      },
      {
        "index": 120,
        "text": "傳衣缽"
      },
      {
        "index": 121,
        "text": "範質舉進士，主司和凝愛其才，以第十三人登第，謂質曰：「君文宜冠多士，屈居第十三者，欲君傳老夫衣缽耳。」後和入相，質亦拜相。"
      },
      {
        "index": 122,
        "text": "沆瀣一氣"
      },
      {
        "index": 123,
        "text": "杜審權知貢舉，收盧處權。有戲之者曰：「座主審權，門生處權。」祥符二年，崔沆收崔瀣，説者謂：「座主門生，沆瀣一氣。」"
      },
      {
        "index": 124,
        "text": "頭腦冬烘"
      },
      {
        "index": 125,
        "text": "鄭侍郎薰主試，疑顏標爲魯公之後，擢爲狀元。及謝主司，知其非是，乃悔誤取。時人嘲之曰：「主司頭腦太冬烘，錯認顏標是魯公。」"
      },
      {
        "index": 126,
        "text": "好腳跡門生"
      },
      {
        "index": 127,
        "text": "唐逢吉知貢舉，榜未發而拜相，及第士子皆就中書省見座主。時人謂好腳跡門生。"
      },
      {
        "index": 128,
        "text": "陸氏荒莊"
      },
      {
        "index": 129,
        "text": "唐崔群知貢舉歸，其妻勸令置田。群曰：「予有美莊三十所。」妻曰：「君非陸贄門人乎？君主文柄，約其子不令就試，贄如以君爲良田，則陸氏一莊荒矣。」"
      },
      {
        "index": 130,
        "text": "門生門下見門生"
      },
      {
        "index": 131,
        "text": "唐裴官仆射，宰相馬胤孫、桑維翰皆其所取士。胤孫知貢舉，引新進詣，作詩曰：「門生門下見門生。」世以爲榮。維翰嘗過，不迎不送。或問之，曰：「我見桑公於中書，庶僚也；桑公見我於私第，門生也。何送迎之有？」"
      },
      {
        "index": 132,
        "text": "天子門生"
      },
      {
        "index": 133,
        "text": "宋趙逵，紹興中對策當旨，擢第一，獨忤秦檜意，外除。帝問逵安在，授校書郎，單車赴闕。關吏迎合檜，搜逵，橐中僅書籍耳。比檜卒，遷起居郎。帝曰：「卿知之乎？始終皆朕自擢。檜一語不及卿，以此信卿不附權貴，真天子門生也。」"
      },
      {
        "index": 134,
        "text": "下第"
      },
      {
        "index": 135,
        "text": "點額"
      },
      {
        "index": 136,
        "text": "《三秦記》：龍門跳過者，魚化爲龍；跳不過者，暴腮點額。"
      },
      {
        "index": 137,
        "text": "康了"
      },
      {
        "index": 138,
        "text": "柳冕應舉，多忌，謂「安樂」爲「安康」。榜出，令仆探名，報曰：「秀才康了！」"
      },
      {
        "index": 139,
        "text": "曳白"
      },
      {
        "index": 140,
        "text": "天寶二年，以禦史中丞張倚之子爲第一，議者蜂起。玄宗復試，終日不成一字，謂之曳白。"
      },
      {
        "index": 141,
        "text": "孫山外"
      },
      {
        "index": 142,
        "text": "孫山應舉，綴名榜末。朋儕以書問山得失，答曰：「解名盡處是孫山，餘人更在孫山外。」"
      },
      {
        "index": 143,
        "text": "我輩顏厚"
      },
      {
        "index": 144,
        "text": "劉對策，極得罪宦官。考官馮宿等見策嘆服，而畏宦官，不敢收取。榜出，物論囂然。李曰：「劉下第，吾輩登科，能無顏厚？」"
      },
      {
        "index": 145,
        "text": "紅勒帛"
      },
      {
        "index": 146,
        "text": "劉幾屢試第一，好爲險怪之語，歐公惡之。場卷有曰：「天地軋，萬物茁，聖人發。」歐公曰：「此必劉幾。」批曰：「秀才辣，試官刷。」一大朱筆橫抹之，謂紅勒帛。後數年，又爲禦試。考官試「堯舜性仁」賦曰：「靜以延年，獨高五帝之壽；動而有勇，形爲四兇之誅！」公大稱賞，及唱名第一，乃劉幾易名劉。公愕然久之。"
      },
      {
        "index": 147,
        "text": "花樣不同"
      },
      {
        "index": 148,
        "text": "盧仝下第出都，逆旅有人嘲之曰：「如今花樣不同，且自收拾回去。」"
      },
      {
        "index": 149,
        "text": "倒繃孩兒"
      },
      {
        "index": 150,
        "text": "苗振第四人及第，召試館職。晏相曰：「宜稍溫習熟。」振曰：「豈有三十年爲老娘而倒繃孩兒者乎？」既試，果不中。公曰：「苗君果『倒繃孩兒』矣！」"
      },
      {
        "index": 151,
        "text": "大器晩成"
      },
      {
        "index": 152,
        "text": "《老子》云：「大器晩成。」漢馬援失意。其兄馬況謂援曰：「汝大器晩成。」"
      },
      {
        "index": 153,
        "text": "眼迷日五色"
      },
      {
        "index": 154,
        "text": "唐李程試《日五色》題，呈卷楊於陵。楊稱許當作狀元，而榜發無名。楊持卷示主司，主司懊恨，因謀之於陵，擢狀元。後李薦爲東坡客，坡知貢舉，薦下第，東坡送之詩曰：「平生漫説古戰場，過眼終迷日五色。」"
      },
      {
        "index": 155,
        "text": "舉子過夏"
      },
      {
        "index": 156,
        "text": "《遁齋閑覽》：長安舉子，六月後落第者不出京，謂之過夏，多借靜坊廟院作文，日夏課。"
      },
      {
        "index": 157,
        "text": "文星暗"
      },
      {
        "index": 158,
        "text": "唐大中間，天官奏云：「文星暗，科場當有事。」後經三科皆復試，復多落第。考官皆罰俸。"
      },
      {
        "index": 159,
        "text": "操□"
      },
      {
        "index": 160,
        "text": "《國史補》：進士籍而入選，謂之春關。不捷而醉飽，謂之操。匿名造謗，曰無名子。"
      },
      {
        "index": 161,
        "text": "傍門戸飛"
      },
      {
        "index": 162,
        "text": "唐元和中，士人下第，多爲詩刺試官。獨章孝標作《歸燕詩》以上庾侍郎，曰：「舊壘危巢泥已落，今年故向社前歸。連雲大廈無棲處，更傍誰家門戸飛？」"
      },
      {
        "index": 163,
        "text": "薦舉"
      },
      {
        "index": 164,
        "text": "征辟"
      },
      {
        "index": 165,
        "text": "凡訪求遺佚，有詔召之曰征，郡國舉擢曰辟。三代官由訪舉。漢始詔刺史守相得專辟。隋煬帝始州縣僚屬選舉，一由吏部。唐玄宗始文武選，分屬吏、兵兩部。"
      },
      {
        "index": 166,
        "text": "勸駕"
      },
      {
        "index": 167,
        "text": "漢高帝詔曰：「賢士大夫有肯從我遊者，吾能尊顯之。……其有稱明德者，長吏必身勸，爲之駕。」"
      },
      {
        "index": 168,
        "text": "計偕"
      },
      {
        "index": 169,
        "text": "漢武帝元光五年，詔征吏民有明當世之務，習先聖之術者，縣次續食，令與計偕。"
      },
      {
        "index": 170,
        "text": "鶚薦"
      },
      {
        "index": 171,
        "text": "後漢禰衡始冠，孔融愛其才，與爲友，上表薦之曰：「鷙鳥累百，不如一鶚；使衡立朝，必有可觀。」"
      },
      {
        "index": 172,
        "text": "先容"
      },
      {
        "index": 173,
        "text": "《鄒陽傳》：「蟠木根柢，輪離奇。爲萬乘器者，以左右爲之先容也。」公門桃李唐狄仁傑薦張柬之爲宰相，又薦夏官侍郎姚崇、監察禦史桓彥範、太平州刺史敬暉數人，皆爲名臣。或謂仁傑曰：「天下桃李盡屬公門。」仁傑曰：「薦賢爲國，非爲私也。」"
      },
      {
        "index": 174,
        "text": "藥籠中物"
      },
      {
        "index": 175,
        "text": "元行沖謂狄仁傑曰：「下之事上，譬之富家積貯以自資也。脯脂胰，以供滋膳；參術芝苓，以防疾病。門下充爲味者多矣，願以小人充備一藥石。」仁傑嘆曰：「君正吾藥籠中物，不可一日無也。」"
      },
      {
        "index": 176,
        "text": "道側奇寶"
      },
      {
        "index": 177,
        "text": "韓愈薦樊宗師於袁滋相公書曰：「誠不忍奇寶橫棄道側。」"
      },
      {
        "index": 178,
        "text": "向陽花木"
      },
      {
        "index": 179,
        "text": "範文正公知杭州，蘇麟爲屬縣巡簡。城中官弁往往皆獲薦，獨麟在外邑，未見收錄，因公事入府，獻詩曰：「近水樓臺先得月，向陽花木早爲春。」文正見而薦之。"
      },
      {
        "index": 180,
        "text": "夾袋"
      },
      {
        "index": 181,
        "text": "呂蒙正夾袋中有折子，每四方人謁見，必問有何人才。客去，即識之。朝廷求賢，取諸夾袋以應。"
      },
      {
        "index": 182,
        "text": "明珠暗投"
      },
      {
        "index": 183,
        "text": "《鄒陽傳》：明月之珠，夜光之璧，以投於道，莫不按劍相顧盼，無因而至前也。相見之晩，主父偃上書閣下，朝奏，暮召。時徐樂、嚴安亦俱上書言世務。上召三人，曰：「公等安在？何相見之晩也！」"
      },
      {
        "index": 184,
        "text": "齒牙余論"
      },
      {
        "index": 185,
        "text": "《南史》：謝眺好獎予人才。會稽孔有才華，未貴時，孔嘗令草讓表以示，嗟吟良久，手自折簡薦之，謂曰：「士子聲名未立，應共獎成，無惜齒牙余論。」"
      },
      {
        "index": 186,
        "text": "鉛刀一割"
      },
      {
        "index": 187,
        "text": "晉以譙王永爲湘州刺史，行至武昌，敦與之宴，謂永曰：「足下雅素佳士，恐非將相才也。」永曰：「公未見知耳，鉛刀豈無一割之用？」"
      },
      {
        "index": 188,
        "text": "四輩督趨"
      },
      {
        "index": 189,
        "text": "唐《馬周傳》：中郎將常何言：「臣客馬周，忠孝人也。」帝即召之。未至，又遣四輩督趨之。"
      },
      {
        "index": 190,
        "text": "舉賢良"
      },
      {
        "index": 191,
        "text": "漢武帝建元初，始詔天下舉賢良方正、直言敢諫之士。又用董仲舒議，令郡縣歳舉孝廉各一人，限以四科：一曰德行高潔，志節清白；二曰學通行修，經中博士；三曰明習法令，足以決疑，按章復問，文中禦史；四曰剛毅多略，遭事不惑，明足決斷，材任三輔。縣令四科取士，終漢世不變。"
      },
      {
        "index": 192,
        "text": "舉茂才"
      },
      {
        "index": 193,
        "text": "後漢安帝元嘉初，尚書令左雄上言：郡國強仕，自今孝廉年不滿四十，不得察舉，皆請詣公府，諸生試經學、文吏課箋奏。若有茂才異行，自可不拘年齒。帝從之。"
      },
      {
        "index": 194,
        "text": "濫爵"
      },
      {
        "index": 195,
        "text": "麒麟楦"
      },
      {
        "index": 196,
        "text": "唐楊炯每呼朝士爲麒麟楦，或問之，炯曰：「今之扮麒麟者，必修飾其形，覆之驢上，象貌宛然；及去其皮，還是驢耳。無德而朱紫，何以異是！」"
      },
      {
        "index": 197,
        "text": "白版侯"
      },
      {
        "index": 198,
        "text": "唐武後時，封侯者眾，鑄印不給，遂有以白版封侯者。"
      },
      {
        "index": 199,
        "text": "斜封官"
      },
      {
        "index": 200,
        "text": "唐太平公主與安樂等七公主皆開府，而主府官屬皆濫用，悉出屠販，納資求官，降墨敕，斜封授之，故號斜封官。"
      },
      {
        "index": 201,
        "text": "銅臭"
      },
      {
        "index": 202,
        "text": "漢靈帝鬻官爵。崔烈進錢五百萬爲司徒。常問其子鈞曰：「吾居三公，外議若何？」鈞曰：「大人少有英稱，歷位卿守，論者但嫌其銅臭耳。」"
      },
      {
        "index": 203,
        "text": "鬥酒博梁州"
      },
      {
        "index": 204,
        "text": "漢孟沱以一鬥葡萄酒遺張讓，得梁州刺史。東坡詩云：「伯一鬥酒博梁州。」"
      },
      {
        "index": 205,
        "text": "爛羊頭關內侯"
      },
      {
        "index": 206,
        "text": "更始劉聖公納趙萌女爲後，委政於萌，日夜飲宴後庭，群小膳夫，濫受美爵。長安人語曰：「竈下養，中郎將。爛羊胃，騎都尉。爛羊頭，關內侯。」"
      },
      {
        "index": 207,
        "text": "貂不足，狗尾續"
      },
      {
        "index": 208,
        "text": "晉趙王倫篡位，同謀者越階次，奴隸廝奴，亦加爵位。每會，貂蟬盈座。時人語曰：「貂不足，狗尾續。」"
      },
      {
        "index": 209,
        "text": "彌天太保"
      },
      {
        "index": 210,
        "text": "更始時，官爵太濫，有彌天太保、遍地司空之稱。"
      },
      {
        "index": 211,
        "text": "□椎碗脫"
      },
      {
        "index": 212,
        "text": "武後時濫用人，時人爲之語曰：「椎侍禦史，碗脫校書郎。」四齒耙爲椎，言用官之濫，如用耙齒椎聚之多。碗，小盂也。碗脫之形模，言個個相似也。"
      },
      {
        "index": 213,
        "text": "官制"
      },
      {
        "index": 214,
        "text": "三公三孤"
      },
      {
        "index": 215,
        "text": "三公：太師、太傅、太保。三孤：少師、少傅、少保。師，天子所師。傅，傅相天子。保：保護天子。"
      },
      {
        "index": 216,
        "text": "六卿"
      },
      {
        "index": 217,
        "text": "吏部曰太宰、冢宰，戸部曰大司徒，禮部曰大宗伯，工部曰大司空，兵部曰大司馬，刑部曰大司寇。"
      },
      {
        "index": 218,
        "text": "六官"
      },
      {
        "index": 219,
        "text": "吏部曰天官，戸部曰地官，禮部曰春官，兵部曰夏官，刑部曰秋官，工部曰冬官。"
      },
      {
        "index": 220,
        "text": "以龍紀官"
      },
      {
        "index": 221,
        "text": "優羲以龍紀官：春官曰蒼龍，夏官曰赤龍，秋官曰白龍，冬官曰黑龍，中官曰黃龍。"
      },
      {
        "index": 222,
        "text": "以火紀官"
      },
      {
        "index": 223,
        "text": "神農以火紀官：春官爲大火，夏官爲鶉火，秋官爲西火，冬官爲北火，中官爲中火。"
      },
      {
        "index": 224,
        "text": "以雲紀官"
      },
      {
        "index": 225,
        "text": "黃帝始以雲紀官：春官曰青雲，夏官曰縉雲，秋官曰白雲，冬官曰黑雲，中官曰黃雲。"
      },
      {
        "index": 226,
        "text": "以鳥紀官"
      },
      {
        "index": 227,
        "text": "黃帝後以鳥紀官：祝鳩氏爲司農，雎鳩氏爲司馬，司鳩氏爲司空，爽鳩氏爲司寇，鶻鳩氏爲司事。"
      },
      {
        "index": 228,
        "text": "以民事紀官"
      },
      {
        "index": 229,
        "text": "顓頊氏以民事紀官：以少昊之子重爲木正，曰勾芒；該爲金正，日蓐收；修熙相代爲水正，曰玄冥；炎帝之子爲土正，曰勾龍；顓頊之子爲火王，曰祝融。勾龍能平水土，後世祀以配社。"
      },
      {
        "index": 230,
        "text": "太尉仆射"
      },
      {
        "index": 231,
        "text": "太尉，秦官也，等於三公，掌兵。左右仆射，亦秦官也，等於六卿。"
      },
      {
        "index": 232,
        "text": "九錫"
      },
      {
        "index": 233,
        "text": "一大輅，玄牡。二駟馬，袞冕之服，赤舄副之。三軒，縣之樂，六佾之舞。四朱戸以居。五納陛以登。六虎賁之士三百人。七斧鉞各一。八彤弓。一彤，矢百。旅弓十，旅矢千。九鬯。一卣，瓚副之。"
      },
      {
        "index": 234,
        "text": "勒名鐘鼎"
      },
      {
        "index": 235,
        "text": "《周禮·司勛職》：「鑄鼎銘勛。」言有功勛者，鑄器以銘之也。"
      },
      {
        "index": 236,
        "text": "紀績旗常"
      },
      {
        "index": 237,
        "text": "《周禮》：王命君牙曰：「惟乃祖乃父，服勞王家，厥有成績，紀於太常。」太常者，王之旌旗也。有功者書焉，以表顯也。"
      },
      {
        "index": 238,
        "text": "礪山帶河"
      },
      {
        "index": 239,
        "text": "漢高帝定天下，剖符封功臣，刳白馬而盟之，封爵之誓曰：「使黃河如帶，泰山若礪。國以永存，爰及苗裔。」"
      },
      {
        "index": 240,
        "text": "丹書鐵券"
      },
      {
        "index": 241,
        "text": "漢高與功臣剖符作誓，丹書鐵券，金匱石室，藏之宗廟。"
      },
      {
        "index": 242,
        "text": "尚寶"
      },
      {
        "index": 243,
        "text": "天子玉璽龍章，王後玉璽鳳章，親王金寶龜鈕，勛爵金印麟鈕，總兵銀印虎鈕，布政銀印，府州縣銅印，禦史鐵印。"
      },
      {
        "index": 244,
        "text": "六部稱號"
      },
      {
        "index": 245,
        "text": "禮部曰祠部、儀部、膳部。戸部曰民部、版部、金部、倉部。兵部曰駕部。刑部曰比部。工部曰水部、虞部。此稱自唐朝始。"
      },
      {
        "index": 246,
        "text": "都禦史"
      },
      {
        "index": 247,
        "text": "左都禦史，以其爲禦史之率，故曰禦史大夫。巡撫都禦史，以其爲憲臺之長，故曰禦史中丞。"
      },
      {
        "index": 248,
        "text": "大九卿"
      },
      {
        "index": 249,
        "text": "六部尚書、都察院、通政、大理寺卿，謂之大九卿。"
      },
      {
        "index": 250,
        "text": "小九卿"
      },
      {
        "index": 251,
        "text": "太常、太仆、光祿、鴻臚、上林苑等卿，翰林院、國子監祭酒、順天府尹，謂之小九卿。"
      },
      {
        "index": 252,
        "text": "執金吾"
      },
      {
        "index": 253,
        "text": "漢武帝改秦中尉，更名曰執金吾。蓋吾者，禦也。執金刀以禦非常者也。又曰：金吾，鳥名，取以辟除惡鳥。"
      },
      {
        "index": 254,
        "text": "率更令"
      },
      {
        "index": 255,
        "text": "師古曰：「掌知漏刻，故曰率更。」率，音律。"
      },
      {
        "index": 256,
        "text": "三獨坐"
      },
      {
        "index": 257,
        "text": "光武詔禦史中丞與司隸校尉、尚書令會同，並專席而坐，京師號曰「三獨坐」。"
      },
      {
        "index": 258,
        "text": "三老五更"
      },
      {
        "index": 259,
        "text": "後漢永平二年，三雍成，拜桓榮爲五更。晉某年，天子幸太學，命王祥爲三老。三老、五更總是一人，與《尚書》四嶽一例。"
      },
      {
        "index": 260,
        "text": "四姓小侯"
      },
      {
        "index": 261,
        "text": "漢外戚樊、郭、陰、馬四姓非列侯，故曰小侯。"
      },
      {
        "index": 262,
        "text": "誥敕"
      },
      {
        "index": 263,
        "text": "人臣五品以下，其父母與妻封贈之命曰敕命，其寶用敕命之寶，受封者曰敕封。五品以上，其祖父母、父母與妻封贈之命曰誥命，其寶用誥命之寶，受封者曰誥封。"
      },
      {
        "index": 264,
        "text": "封贈"
      },
      {
        "index": 265,
        "text": "人臣父母與妻生前受封者曰敕封、誥封，人稱之曰封君；死後受封者曰敕贈，人稱之曰贈君。"
      },
      {
        "index": 266,
        "text": "母妻封號"
      },
      {
        "index": 267,
        "text": "凡品級官員封及其母妻者，正從一品，母妻封一品夫人；正從二品，母妻封夫人；正從三品，母妻封淑人；正從四品，母妻封恭人；正從五品，母妻封宜人；正從六品，母妻封安人；正從七品，母妻封孺人。"
      },
      {
        "index": 268,
        "text": "文官補服"
      },
      {
        "index": 269,
        "text": "一二仙鶴與錦雞，三四孔雀雲雁飛，五品白鷴惟一樣，六七鷺鷥宜，八九品官並雜職，鵪鶉練雀與黃鸝。風憲衙門專執法，特加獬豸邁倫夷。"
      },
      {
        "index": 270,
        "text": "武官補服"
      },
      {
        "index": 271,
        "text": "公侯駙馬伯，麒麟白澤裘，一二繡獅子，三四虎豹優，五品熊羆俊，六七定爲彪，八九是海馬，花樣有犀牛。"
      },
      {
        "index": 272,
        "text": "文勛階"
      },
      {
        "index": 273,
        "text": "文正一品，初授特進榮祿大夫，升授加授俱特進光祿大夫、左右柱國，月俸八十七石。從一品，初授榮祿大夫，升授加授俱光祿大夫、柱國，月俸七十二石。正二品，初授資善大夫，升授資政大夫，加授資德大夫、正治上卿，月俸六十一石。從二品，初授中奉大夫，升授通奉大夫，加授正奉大夫、正治卿，月俸四十八石。正三品，初授嘉議大夫，升授通議大夫，加授正議大夫、資治尹，月俸三十五石。從三品，初授亞中大夫，升授正中大夫，加授大中大夫、資治少尹，月俸二十六石。正四品，初授中順大夫，升授中憲大夫，加授中議大夫、替治尹，月俸二十四石。從四品，初授朝列大夫，升授、加授俱朝議大夫、贊治少尹，月俸二十石。正五品，初授奉議大夫，升授、加授俱奉政大夫、修正庶尹，月俸十六石。從五品，初授奉訓大夫，升授、加授俱奉直大夫、協正庶尹，月俸十四石。正六品，初授承直郎，升授承德郎，月俸十石。從六品，初授承務郎，升授儒林郎（儒士出身）、宣德郎（吏員才幹出身），月俸八石。正七品，初授承仕郎，升授文林郎（儒士出身）、宣議郎（吏員才幹出身），月俸七石五鬥。從七品，初授從仕郎，升授征仕郎，月俸七石。正八品，初授迪功郎，升授修職郎，月俸六石六鬥。從八品，初授迪功佐郎，升授修職佐郎，月俸六石。正九品，初授將仕郎，升授登仕郎，月俸五石五鬥。從九品，初授將仕佐郎，升授登仕佐郎，月俸五石。未入流，月俸三石。"
      },
      {
        "index": 274,
        "text": "武勛階"
      },
      {
        "index": 275,
        "text": "正一品，初授特進榮祿大夫，升授、加授俱特進光祿大夫、右柱國。從一品，初授榮祿大夫，升授、加授俱光祿大夫、柱國。正二品，初授驃騎將軍，升授金吾將軍，加授龍虎將軍、上護軍。從二品，初授鎮國將軍，升授定國將軍，加授奉國將軍、護軍。正三品，初授昭勇將軍，升授昭毅將軍，加授昭武將軍、上輕車都尉。從三品，初授懷遠將軍，升授定遠將軍，加授安遠將軍、輕車都尉。正四品，初授明遠將軍，升授宣威將軍，加授廣威將軍、上騎都尉。從四品，初授宣武將軍，升授顯武將軍，加授信武將軍、中騎都尉。正五品，初授武德將軍，升授武節將軍，加驍騎尉。從五品，初授武備將軍，升授武毅將軍，加飛騎尉。正六品，初授昭信校尉，升授武毅將軍，加飛騎尉。從正六品，初授昭信校尉，升授承信校尉，加雲騎尉。正七品，初授忠顯校尉，升授忠武校尉，加武騎尉。從七品，初授忠翊校尉，升授忠勇校尉。正八品，初授毅武校尉，升授修武校尉。從八品，初授進義校尉，升授保義校尉。凡月俸俱與文官同。"
      },
      {
        "index": 276,
        "text": "品級正從一品"
      },
      {
        "index": 277,
        "text": "正一品：太師，太傅，太保，宗人令，左右宗正，左右宗人，左右都督。從一品：少師，少傅，少保，太子太師，太子太傅，太子太保，都督同知。"
      },
      {
        "index": 278,
        "text": "正從二品"
      },
      {
        "index": 279,
        "text": "正二品：太子少師，太子少傅，太子少保，尚書，都禦史，都督僉事，正留守，都指揮使，襲封衍聖公。從二品：布政使，都指揮同知。"
      },
      {
        "index": 280,
        "text": "正從三品"
      },
      {
        "index": 281,
        "text": "正三品：太子賓客，侍郎，副都禦史，通政使，大理寺卿，太常寺卿，詹事，府尹，按察使，副留守，都指揮僉事，指揮使。從三品：光祿寺卿，太仆寺卿、行太仆寺卿，苑馬寺卿，參政，都轉運鹽使，留守司指揮同知，宣慰使。"
      },
      {
        "index": 282,
        "text": "正從四品"
      },
      {
        "index": 283,
        "text": "正四品：僉都禦史，通政，大理寺少卿，太常寺少卿，太仆少卿，少詹事，鴻臚寺卿，京府丞，按察司副使，行太仆寺少卿，苑馬寺少卿，知府，衞指揮僉事，宣慰司同知。從四品：國子監祭酒，布政司參議，鹽運司同知，宣慰司副使，宣撫司宣撫。"
      },
      {
        "index": 284,
        "text": "正從五品"
      },
      {
        "index": 285,
        "text": "正五品：華蓋、謹身、武英殿大學士，文淵、東閣、春坊大學士，翰林院學士，庶子，通政司參議，大理寺丞，尚寶司卿，光祿寺少卿，六部郎中，欽天監正，太醫院使，京府治中，宗人府經歷，上林苑監正，按察司僉事，府同知，王府長史，儀衞，正千戸，宣撫司同知。從五品：侍讀侍講學士，諭德，洗馬，尚寶、鴻臚少卿，部員外郎，五府經歷，知州鹽運司副使，鹽課提舉，衞鎮撫，副千戸，儀衞，副招討，宣撫司副使，安撫使安撫。"
      },
      {
        "index": 286,
        "text": "正六品"
      },
      {
        "index": 287,
        "text": "大理寺正，詹事，丞，中允，侍讀，侍講，司業，太常寺丞，尚寶司丞，太仆寺，行太仆寺丞，主事，太醫院判，都察院經歷，京縣知縣，府通判，上林苑監副，欽天監副，五官正，兵馬指揮，留守司、都司經歷，斷事，百戸，典仗，審理正，神樂觀提點，長官司副招討，宣撫僉事，安撫同知，善世正。從六品：贊善，司直郎，修撰，光祿寺丞、署正，鴻臚寺丞，大理寺副，京府推官，布政司經歷、理問，鹽運司判官，州同知，鹽課司提舉，市舶司、河梁副提舉，安撫司副使。"
      },
      {
        "index": 288,
        "text": "正七品"
      },
      {
        "index": 289,
        "text": "都給事中，監察禦史，編修，大理寺評事，行人司正，五府、都察院都事，通政司經歷，太常寺博士、典簿，兵馬副指揮，營膳司所正，京縣丞，府推官，知縣，按察司經歷，留守司、都司都事、副斷事，審理，安撫司僉事，蠻夷長官。從七品：翰林院檢討，左右給事中，中書舍人，行人司副，光祿寺典簿、署丞，詹事府、太仆寺主簿，京府經歷，靈臺郎，祠祭署奉祀，州判官，鹽課司副提舉，布政司都事，副理問，鹽運司、衞、宣慰、招討司經歷，蠻夷副長官。"
      },
      {
        "index": 290,
        "text": "正八品"
      },
      {
        "index": 291,
        "text": "國子監丞，五經博士，行人，部照磨，通政司知事，京主簿，保章正，禦醫，協律郎，典牧所提領，營繕所副，大通關寶鈔、龍江司提舉，衞知事，府經歷，縣丞，煎鹽司提舉，按察司知事，宣慰都事，王府典寶、典簿、奉祀、良醫、典膳正、紀善，講經，至靈元符崇真宮靈官。從八品：清紀郎翰林院典籍，國子監助教、典簿、博士，光祿錄事、監事，鴻臚寺主簿，京府、運司知事，挈壺正，祠祭署祀丞，布政司照磨，王府典膳、奉祀、典寶、良醫副，宣慰司經歷，神樂觀知觀，崇真宮副靈官，左右覺義，玄義。"
      },
      {
        "index": 292,
        "text": "正九品"
      },
      {
        "index": 293,
        "text": "校書，侍書，國子監學正，部檢校，鴻臚寺署丞，五官監候、司歷，營繕所丞，典牧所、會同館、文思院丞、承運、寶鈔廣運、廣積、贓罰、十字庫，顏料、皮作、鞍轡、寶源局、織染所、京府織染局大使，龍江寶鈔副提舉，府知事，縣主簿，長史司主簿、典儀正、典樂，牧監正，茶馬大使，贊禮郎，奉鑾、宣撫、安撫知事。從九品：侍詔，司諫，通事舍人，正字，詹事府錄事，司務，學錄，典籍，鳴贊，序班，司晨，漏刻博士，司牧大使，牧監副，圉長，太醫院、提舉司、鹽課司、州所吏目，軍儲、禦馬、都督府、門倉、軍器局大使，承運、寶鈔廣運、廣積、贓罰、十字庫副使，典牧所、會同館、文思院副使，廣盈、太倉銀庫、太仆寺、京府庫、都稅、宣課、柴炭司大使，顏料、皮作、鞍轡、寶源局、織染局、京府織染局副使，草場大使，孔、顏、孟子孫教授，按察司檢校，府、宣撫司照磨，典儀，副教授，伴讀，都司、運司、府、京衞，宣撫、宣慰司學教授，司庫司、府倉、雜造、織染司、稅庫司大使，司獄，巡檢，茶馬副使，正術，正科，都綱，都紀，太常寺同樂，教坊司韶舞，司樂。"
      },
      {
        "index": 294,
        "text": "未入流"
      },
      {
        "index": 295,
        "text": "孔目，國子監掌饌，學正，教諭，訓導，兵馬、斷事、長官司吏目，司牲、司牧副使，府檢校，縣典史，軍器局、柴炭司副使，遞運所大使，驛丞，河泊所閘壩官，關大使，牧監，錄事，郡長，提控，案牘，都督府、禦馬、軍儲、門倉副使，廣盈庫、都課、都稅、稅課司副使，茶鹽課司使，府州縣衞所倉場大使、副使，鹽運司、府衞提舉，司所州縣庫大使、副使，司府州軍器、織染、雜造局副使，宣德倉、司竹、鐵冶、河州、遼陽、青州府、樂安稅課司大使，茶運批驗所、巾帽針工局、慶遠裕民司大使、副使，司庫副使，鹽倉、稅課、鈔紙、印鈔、鑄印、抽分竹木、惠民金銀場、惠民局、水銀朱砂場局、生藥庫、長史司倉、庫大使、副使，縣雜造局副使，典術，典科，訓術，訓科，副都綱，都紀，僧正，道正，僧會，道會。"
      },
      {
        "index": 296,
        "text": "仕途"
      },
      {
        "index": 297,
        "text": "隋煬帝始置進士科取士。唐始縉紳必由科目，始重資格。漢二千石滿三載，任同產子一人爲郎。秦始試吏入仕，漢丙吉、龔勝是也。始納粟拜爵，始皇因旱蝗，漢武帝沿之。至靈帝時，富者先入錢，貧者赴官倍輸。堯始考功。魏崔亮始限年。漢制久任如古。晉宋始制守宰六期爲滿。漢左雄始孝廉核年滿四十察舉。宋敘官閥，有官年、實年。後周始制舉主連坐。漢順帝制，選用不得互官，謂姻家鄕裏人不交互爲官。今隔選。唐太宗制，大功不得連職。今回避。唐高宗始給告身，即給劄。唐武後始設門籍。籍，朝參奏事，待詔官出入，每月一易之。伊尹始致仕。漢制，二千石吏予告、賜告。唐制，致仕五品以上表，六品以下轉奏。唐太宗許子弟十九以下父兄隨任。宋太祖詔群臣父母迎養。"
      },
      {
        "index": 298,
        "text": "宰相參政"
      },
      {
        "index": 299,
        "text": "【下丞相一等】"
      },
      {
        "index": 300,
        "text": "歷代置相"
      },
      {
        "index": 301,
        "text": "顓頊置樂正。黃帝七輔。湯六傅。伏羲置二相。秦獻公置左右二卿，稱丞相。莊襄王改相國。唐莊宗置丞相兼樞密。唐中宗始置大學士。五代置文明殿大學士，始爲宰相兼職，宋真宗置資政殿學士，班翰林上。漢武帝置秘書令，置太史令。漢桓帝置秘書監。唐太宗始置宰相，監修國史。唐德宗始宰相政事，詔叠秉筆。"
      },
      {
        "index": 302,
        "text": "通明相"
      },
      {
        "index": 303,
        "text": "漢翟方進爲丞相，智能有余，兼通文法吏事，以儒術緣飾法律，人號通明相。"
      },
      {
        "index": 304,
        "text": "救時宰相"
      },
      {
        "index": 305,
        "text": "唐姚崇拜相，問齊曰：「予爲相，何如管晏？」曰「管晏之法，雖不能施於後世，猶可以終其身。公所爲法，隨復更之，只可爲救時宰相。」"
      },
      {
        "index": 306,
        "text": "知大體"
      },
      {
        "index": 307,
        "text": "漢丙吉不問橫道死人，而問牛喘。吏謂失問。吉曰：「宰相不親細事，民鬥傷命，則有司存。方今春月牛喘，恐陰陽失調，宰相職司燮理陰陽，是以問之。」人稱其知大體。"
      },
      {
        "index": 308,
        "text": "伴食相"
      },
      {
        "index": 309,
        "text": "唐盧懷慎爲相，自以才能不及姚崇，政事皆推委不與，人譏其爲伴食宰相。"
      },
      {
        "index": 310,
        "text": "紗籠中人"
      },
      {
        "index": 311,
        "text": "唐蔔者胡蘆生，蔔筮甚驗，李藩常問之，生曰：「公乃紗籠中人。」藩不解所以。後有異僧言：凡宰相，冥司必潛以紗籠護之，恐爲異物所擾。藩默喜蔔者言，果拜相。"
      },
      {
        "index": 312,
        "text": "琉璃瓶覆名"
      },
      {
        "index": 313,
        "text": "五代唐廢帝擇相，問左右，皆言盧文紀、姚有聲望。帝因悉書清望官名，納琉璃瓶中，夜焚香祝天，以箸挾之，得盧文紀，欣然相之。"
      },
      {
        "index": 314,
        "text": "金甌覆名"
      },
      {
        "index": 315,
        "text": "唐玄宗蔔相，皆書其名，納之金甌，名曰甌蔔。一曰，書崔琳等名，問太子曰：「此宰相名，若謂誰？」太子曰：「非崔琳、盧從願乎？」上曰：「然。」"
      },
      {
        "index": 316,
        "text": "枚蔔"
      },
      {
        "index": 317,
        "text": "古天子蔔相，必書清望官名，納金甌或琉璃瓶中，焚香祝天，以箸挾之，得其名，即拜相，故曰枚蔔，又曰甌蔔。"
      },
      {
        "index": 318,
        "text": "魚頭參政"
      },
      {
        "index": 319,
        "text": "宋魯宗道爲參政，時樞密使曹利用恃權驕橫，公屢折之帝前。時貴戚用事者，莫不憚之，稱爲魚頭參政。"
      },
      {
        "index": 320,
        "text": "骰子選"
      },
      {
        "index": 321,
        "text": "宋丁謂作參政，或率楊文公賀之，謂曰：「骰子選耳，何足道哉！」"
      },
      {
        "index": 322,
        "text": "尚書部曹卿寺"
      },
      {
        "index": 323,
        "text": "古納言"
      },
      {
        "index": 324,
        "text": "唐玄宗用牛仙客爲尚書，張九齡諫曰：尚書，古之納言，多用舊相居之。仙客，本河、湟一使典耳，拔升清流，齒班常伯，此官邪也。"
      },
      {
        "index": 325,
        "text": "天之北鬥"
      },
      {
        "index": 326,
        "text": "李固疏：陛下有尚書，猶天之有北鬥。北鬥爲天之喉舌，尚書爲陛下之喉舌。"
      },
      {
        "index": 327,
        "text": "六卿"
      },
      {
        "index": 328,
        "text": "隋文帝始定六部，本漢光武分署六曹。吏曹職起伏羲。漢光武爲選部。魏始名吏部，始居諸曹右。戸曹職起黃帝。呉始爲戸部。唐武後始以戸部居禮部右。禮曹職起顓頊之秩宗。隋始爲禮部。兵刑曹職起黃帝。隋始爲兵部、刑部。工曹職起少昊。晉起部。隋始爲工部。宋神宗復唐故事，以吏、戸、禮、兵、刑、工爲次序。"
      },
      {
        "index": 329,
        "text": "尚書"
      },
      {
        "index": 330,
        "text": "秦遣吏至殿中文書，始號尚書。後漢始專席。魏三品，陳加至一品。"
      },
      {
        "index": 331,
        "text": "侍郎"
      },
      {
        "index": 332,
        "text": "隋煬帝置六曹侍郎。副尚書名始秦。"
      },
      {
        "index": 333,
        "text": "郎中"
      },
      {
        "index": 334,
        "text": "漢置尚書郎，分掌尚書事，名始秦。"
      },
      {
        "index": 335,
        "text": "員外"
      },
      {
        "index": 336,
        "text": "隋文帝命尚書六曹增置員外郎，名始漢。"
      },
      {
        "index": 337,
        "text": "主事"
      },
      {
        "index": 338,
        "text": "隋煬帝置主事副員外郎，名始漢武帝。"
      },
      {
        "index": 339,
        "text": "司務"
      },
      {
        "index": 340,
        "text": "宋置六部司務。"
      },
      {
        "index": 341,
        "text": "九卿"
      },
      {
        "index": 342,
        "text": "夏後氏始置九卿。漢設九卿，不以官名，但稱九寺。梁武帝始加卿字。後魏始置少卿，以卿爲正卿。"
      },
      {
        "index": 343,
        "text": "大理寺"
      },
      {
        "index": 344,
        "text": "黃帝立士師，有虞爲士師。夏始稱大理。秦置大理正，今卿；置廷尉正，今寺正。魏置少卿。晉武帝置丞。隋煬帝置評事。"
      },
      {
        "index": 345,
        "text": "太常寺"
      },
      {
        "index": 346,
        "text": "本周官春官之職。秦稱奉常。漢改太常，名始有虞。後漢置卿。秦置丞。魏文帝置博士。漢武帝置郎，置司樂，置協律。隋置郊社署，今天地壇祠祭署。唐置簿。太仆寺、苑馬寺，職始周官，梁置簿，漢置監。"
      },
      {
        "index": 347,
        "text": "光祿寺"
      },
      {
        "index": 348,
        "text": "本秦置，郎中令掌宮掖。漢爲光祿勛。梁始改光祿卿。北齊兼膳羞。隋始專掌。唐始署珍羞官，因隋。隋始署大官名，因秦始署良醞，即漢湯官，掌醞，本周官酒正入置。"
      },
      {
        "index": 349,
        "text": "鴻臚寺"
      },
      {
        "index": 350,
        "text": "漢武帝置大鴻臚，梁武帝除「大」字，本秦典客、周大行人。"
      },
      {
        "index": 351,
        "text": "國子監"
      },
      {
        "index": 352,
        "text": "周以師氏、保氏教養國子，始名國子。晉武帝始立國子學。隋煬帝始改國子監。漢始定祭酒，銜名本周。隋煬帝置司業並周職。漢武帝置博士，名始秦。晉武帝置教。隋煬帝置丞。北齊高洋置簿。宋神宗置錄。"
      },
      {
        "index": 353,
        "text": "宮詹學士翰苑"
      },
      {
        "index": 354,
        "text": "東宮官"
      },
      {
        "index": 355,
        "text": "秦始皇置詹事，漢因掌太子家。唐玄宗置少詹事，並輔導東宮。周公置左右庶子。唐高宗置左右諭德、贊善。隋文帝置內允，即中允。北劉置門下、典書二坊。秦始皇置洗馬，先導太子。晉始爲詹事屬官，掌圖籍。漢蘭臺置校書。北齊置正字。"
      },
      {
        "index": 356,
        "text": "翰林"
      },
      {
        "index": 357,
        "text": "伏羲始立史官。唐玄宗置修撰、編修、簡討。宋文帝置學士。後魏置太子侍講。唐玄宗置侍講學士、侍讀學士、侍講、侍讀、待詔。漢武帝置博士。守置孔目。"
      },
      {
        "index": 358,
        "text": "玉堂"
      },
      {
        "index": 359,
        "text": "宋蘇易簡充承旨，多振舉翰林故事。太宗爲飛白書院顏曰「玉堂」，及以詩賜之。太宗曰：「此永爲翰林中一美事。」易簡曰：「自有翰林，未有如今日之榮也！」"
      },
      {
        "index": 360,
        "text": "木天"
      },
      {
        "index": 361,
        "text": "《類苑》：秘書閣下穹隆高敞，謂之木天。"
      },
      {
        "index": 362,
        "text": "鰲禁"
      },
      {
        "index": 363,
        "text": "宋公白、賈公黃中，皆先達巨儒，同在鰲禁。"
      },
      {
        "index": 364,
        "text": "內相"
      },
      {
        "index": 365,
        "text": "唐陸贄博學弘詞，入翰林。德宗重其才，呼先生而不名。雖外有宰相主大議，贄常居中參議，號曰「內相」。"
      },
      {
        "index": 366,
        "text": "文堂"
      },
      {
        "index": 367,
        "text": "宋真宗政和五年，禦書文堂榜，賜學士院。"
      },
      {
        "index": 368,
        "text": "五鳳齊飛"
      },
      {
        "index": 369,
        "text": "宋太宗時，賈黃中、宋白、李至、呂蒙正、蘇易簡，同時拜翰林學士。扈蒙云：「五鳳齊飛入翰林。」"
      },
      {
        "index": 370,
        "text": "北門學士"
      },
      {
        "index": 371,
        "text": "唐劉之，少以文詞稱，遷右弘文館直學士。上元中，與萬元頃等召入禁中，參決政事，時稱「北門學士」。"
      },
      {
        "index": 372,
        "text": "八磚學士"
      },
      {
        "index": 373,
        "text": "唐李程爲學士。常規：學士入院，以階前日影爲候。程性懶，日過八磚乃至，時號「八磚學士」。"
      },
      {
        "index": 374,
        "text": "諫官"
      },
      {
        "index": 375,
        "text": "忠言逆耳"
      },
      {
        "index": 376,
        "text": "沛公見秦宮室之富，欲留居之。樊噲諫曰：「凡此奢麗之物，皆秦所以亡也，公何用焉？願還灞上。」不聽。張良曰：「忠言逆耳利於行。」乃還。"
      },
      {
        "index": 377,
        "text": "真諫議"
      },
      {
        "index": 378,
        "text": "蕭鈞爲諫議大夫，永徽中，爭盜庫財死罪，曰：「囚罪當死，但恐天下謂陛下重貨輕法，任喜怒殺人」。帝曰：「真諫議也。」六科給事中，名始秦，漢置給事黃門，職始秦，置諫大夫，唐分爲左右。"
      },
      {
        "index": 379,
        "text": "真諫官"
      },
      {
        "index": 380,
        "text": "唐李景伯爲諫議。中宗侍宴，命諸臣爲回波詩。眾皆以諂言媚上。景伯獨爲箴規語以諷，帝不懌。中書令蕭至忠曰：「景伯樂不忘規，真諫官也。」"
      },
      {
        "index": 381,
        "text": "碎首金階"
      },
      {
        "index": 382,
        "text": "唐敬宗好遊畋，劉棲楚爲拾遺，出班苦諫，以額叩龍墀，血流被面。"
      },
      {
        "index": 383,
        "text": "鐵補闕"
      },
      {
        "index": 384,
        "text": "唐乾寧中楊貽德爲諫議，正直敢言，不避權幸。人目爲「鐵補闕」。"
      },
      {
        "index": 385,
        "text": "殿上虎"
      },
      {
        "index": 386,
        "text": "宋劉安世正色立朝，面折廷諍。每犯雷霆之怒，則執簡卻立，俟天威少霽，復前極論，必得請乃已。人稱之曰「殿上虎」。"
      },
      {
        "index": 387,
        "text": "戇章"
      },
      {
        "index": 388,
        "text": "宋任伯雨性剛鯁，持論勁直。爲諫官僅半載，所上一百疏，皆系天下治體，號「贛章」。"
      },
      {
        "index": 389,
        "text": "魯直"
      },
      {
        "index": 390,
        "text": "魯宗道爲右正言，風聞彈疏，真宗厭之，自訟罷去。他日上追念其言，禦筆題曰「魯直」。"
      },
      {
        "index": 391,
        "text": "朝陽鳴鳳"
      },
      {
        "index": 392,
        "text": "唐高宗時，自韓瑗、褚遂良死，內外以言爲諱。高宗造奉天宮，李善感始上書，極言之。時人謂之朝陽鳴鳳。"
      },
      {
        "index": 393,
        "text": "立仗馬"
      },
      {
        "index": 394,
        "text": "李林甫專權，恐諫官言事，謂之曰：「諸君見立仗馬乎？終日無食三口料，及其一鳴輒斥，雖欲勿鳴，其可得乎？」"
      },
      {
        "index": 395,
        "text": "拾齒"
      },
      {
        "index": 396,
        "text": "宋張靄，太祖方彈雀後苑，靄亟請入奏事。及見所奏乃常事耳，上怒，靄曰：「竊謂急於彈雀。」上以斧柄撞其齒，齒墮，徐拾之。上曰：「欲訟朕耶？」靄曰：「臣何敢訟陛下？但有史官在耳。」"
      },
      {
        "index": 397,
        "text": "古忠臣"
      },
      {
        "index": 398,
        "text": "宋鄒浩官右正言，極論章誤國，未報而劉後立。復反，復廷諍，被竄。史謂之古忠臣。浩與陽翟、田畫善，初，劉後立，謂人曰：「鄒志完不言，可以絶交矣。」浩既得罪，畫迎諸途，正色曰：「使志完隱默居京師，遇寒疾不汗，五日死矣，豈獨嶺海之外能死人哉？」"
      },
      {
        "index": 399,
        "text": "抵家復逮"
      },
      {
        "index": 400,
        "text": "楊爵言朝延政事有失人心，而致危亂者五，系獄數年始得釋。會復有諫者，上曰：「吾固知釋爵，妄言者立至矣！」復就逮。時爵抵家方一日，忽錦衣校至，校佯曰：「吾便道省公耳。」爵笑曰：「吾固知之。」與校同飯，飯已，曰：「行乎？」校曰：「盍一入爲別？」爵立屏間曰：「朝廷有旨見逮，吾行矣。」再系獄，逾年乃出。"
      },
      {
        "index": 401,
        "text": "爲朕家事受楚毒"
      },
      {
        "index": 402,
        "text": "章綸疏陳修德弭災十四事。又請復汪後於中宮，以正壺儀；復沂王於東宮，以正國本。詔逮獄，廷杖不死。英宗復辟，嘆曰：「綸好臣子，爲朕家事受楚毒。」拜禮部侍郎。"
      },
      {
        "index": 403,
        "text": "碎朕衣矣"
      },
      {
        "index": 404,
        "text": "陳禾劾童貫弄權，反復不置，徽宗欲起，禾引帝衣，請畢其奏。衣裾落。帝曰：「正言碎朕衣矣！」禾曰：「陛下不惜碎衣，臣豈惜碎首以報！」內侍請易衣，帝卻之，曰：「留以旌直臣。」"
      },
      {
        "index": 405,
        "text": "憚黯威棱"
      },
      {
        "index": 406,
        "text": "武帝嘗曰：「甚矣，黯之戇也！」「古有社稷臣，黯近之矣。」黯前奏事，帝不冠，不敢見。淮南王謀逆，憚黯威棱，遂寢。"
      },
      {
        "index": 407,
        "text": "賁育不能過"
      },
      {
        "index": 408,
        "text": "唐魏徵，太宗朝諫議大夫，狀貌不揚，有膽氣，犯顏敢諫，雖上怒甚，而徵神色自若，議者謂賁育不能過。"
      },
      {
        "index": 409,
        "text": "瓦爲油衣"
      },
      {
        "index": 410,
        "text": "谷那律博洽群書，褚遂良稱曰「九經庫」。從太宗出獵，遇雨，因問：「油衣若何而不漏耶？」那律曰：「以瓦爲之，當不漏。」上嘉其直。"
      },
      {
        "index": 411,
        "text": "謫死"
      },
      {
        "index": 412,
        "text": "陳剛中性慷慨，敢論事。故銓以劾檜貶。剛中啟曰：「知無不言，願借尚方之劍！不遇故去，卿乘下澤之車。」檜怒，遂與張九成同謫，客死，貧不能葬。士論惜之。"
      },
      {
        "index": 413,
        "text": "小官論大事"
      },
      {
        "index": 414,
        "text": "曹輔爲秘書正字。徽宗多微行，輔上疏極諫。太宰余深曰：「輔小官，何敢言大事？」輔對以「大官不言，故小官言之。官有大小，愛君之心則一」。遂編管郴州。"
      },
      {
        "index": 415,
        "text": "忠良鯁直"
      },
      {
        "index": 416,
        "text": "陳諤負抗直聲，舉劾權貴無所避。上呼爲「大聲秀才」。嘗忤旨，命坎瘞奉天門外，七日不死，赦還，搏擊愈甚。歷任中外，所至能其官，終爲忌者致貶。上一日問「大聲官兒」何在，直署輔導使人得聞過。乃召還，上書「忠良鯁直」四字賜之，示寵異焉。"
      },
      {
        "index": 417,
        "text": "直聲震天下"
      },
      {
        "index": 418,
        "text": "海瑞爲南平教諭，謁上官，止長揖，曰：「參師席，不可屈膝也。」主戸部政，疏諫下獄，直聲震天下。"
      },
      {
        "index": 419,
        "text": "劾嚴嵩得慘禍"
      },
      {
        "index": 420,
        "text": "沈疏劾嚴嵩父子爲奸，竄名白蓮教中，於邊。楊繼盛論嵩專權誤國五奸十大罪，棄東市。劾逆而受酷刑死者：萬廷杖死；高攀龍投水死；楊璉、左光鬥、周順昌、繆昌期、周宗建、黃尊素、魏大中被逮，詔獄拷掠死；鄒維連謫戍死，俱江浙人。"
      },
      {
        "index": 421,
        "text": "禦史"
      },
      {
        "index": 422,
        "text": "白簡"
      },
      {
        "index": 423,
        "text": "晉傅玄爲禦史，每有奏劾，或值日暮，捧白簡，整簪帶，竦誦不休，坐以待旦。貴遊懾服，臺閣風生。"
      },
      {
        "index": 424,
        "text": "烏臺"
      },
      {
        "index": 425,
        "text": "漢成帝時，禦史府列柏樹，有野烏數千棲其上，故稱烏臺，亦稱「柏臺」。"
      },
      {
        "index": 426,
        "text": "法冠繡衣"
      },
      {
        "index": 427,
        "text": "《漢書》：法冠，禦史冠也，本楚王冠也。秦滅楚，以其君冠賜禦史也。繡衣禦史，漢武帝所置。法冠一名「獬豸冠」。"
      },
      {
        "index": 428,
        "text": "獨擊鶻"
      },
      {
        "index": 429,
        "text": "宋王素既升臺憲，風力愈勁。嘗與同列奏事，上有不懌，眾皆引去，素方論列是非，俟得旨，乃退。帝嘆曰：「真禦史也。」人皆目爲「獨擊鶻」。"
      },
      {
        "index": 430,
        "text": "石禦史"
      },
      {
        "index": 431,
        "text": "唐劉思立舉進士，高宗擢爲禦史，執法不阿，彈劾權貴，人號「石禦史」。"
      },
      {
        "index": 432,
        "text": "驄馬"
      },
      {
        "index": 433,
        "text": "後漢桓興爲侍禦史，直言無所忌諱。常乘白馬，京師憚之，爲語曰：「行行且止，避驄馬禦史。」"
      },
      {
        "index": 434,
        "text": "鐵面禦史"
      },
      {
        "index": 435,
        "text": "宋趙少孤貧，舉進士，及爲殿中侍禦，彈劾不避權貴，號爲「鐵面禦史」。"
      },
      {
        "index": 436,
        "text": "豹直"
      },
      {
        "index": 437,
        "text": "漢《輿服志》：大駕屬車八十一乘，皆尚書臺省官所載，最後一乘，侍禦史所乘，獨懸豹尾，故名「豹直」。"
      },
      {
        "index": 438,
        "text": "節度膽落"
      },
      {
        "index": 439,
        "text": "唐敬宗朝，夏州節度使李佑入朝，違詔進奉，禦史溫造彈之。佑趨出待罪，股栗流汗，謂人曰：「吾夜逾蔡州，擒呉元濟，未嘗心動，今日膽落於溫禦史矣。」"
      },
      {
        "index": 440,
        "text": "埋輪當道"
      },
      {
        "index": 441,
        "text": "後漢張綱爲禦史。安帝時，遣八使按行風俗，綱獨埋其車輪於洛陽都亭，曰：「豺狼當道，安問狐貍？」遂劾大將軍梁冀兄弟。"
      },
      {
        "index": 442,
        "text": "頭軔乘輿"
      },
      {
        "index": 443,
        "text": "申屠剛，建武初拜侍禦史，延臣畏其鯁直。時隴蜀未平，上欲出遊，剛力諫，不聽。以頭軔乘輿，馬不得前。"
      },
      {
        "index": 444,
        "text": "貴戚泥樓"
      },
      {
        "index": 445,
        "text": "漢李景讓爲禦史大夫，剛直自持，不畏權幸。內臣貴戚有看街樓閣，皆泥之，畏其彈劾。"
      },
      {
        "index": 446,
        "text": "劾燈籠錦"
      },
      {
        "index": 447,
        "text": "宋唐介爲禦史，劾文彥博知益州日以燈籠錦媚貴妃，致位宰相，請逐彥博。仁宗怒，謫介英州別駕。"
      },
      {
        "index": 448,
        "text": "炎暑爲君寒"
      },
      {
        "index": 449,
        "text": "唐岑參《送侍禦韋思謙》詩曰：「聞欲朝金闕，應須拂豸冠。風霜隨雁去，炎暑爲君寒。」"
      },
      {
        "index": 450,
        "text": "天變得末減"
      },
      {
        "index": 451,
        "text": "楊，天順初爲禦史，劾曹吉祥、石亨怙寵擅權。後爲曹、石文致坐死。將刑，會大風拔木，吹正陽門下馬牌於郊外，得末減。子源爲五官監候，以占候上言指斥劉瑾。瑾怒曰：「爾何官，亦學爲忠臣乎？」杖而戍之。劉瑾之亂，大臣科道同日勒令致仕四十八人，以其名榜示天下。源之同鄕禦史熊卓與焉。"
      },
      {
        "index": 452,
        "text": "使臣"
      },
      {
        "index": 453,
        "text": "一介行李"
      },
      {
        "index": 454,
        "text": "《左傳》：子員曰：「君有楚命，亦不使一介行李，告於寡君。」"
      },
      {
        "index": 455,
        "text": "一乘之使"
      },
      {
        "index": 456,
        "text": "韓信破趙，欲移兵擊燕，武涉説信曰：不如發一乘之使，奉咫尺之書以使燕，燕必從風而靡。"
      },
      {
        "index": 457,
        "text": "堂堂漢使"
      },
      {
        "index": 458,
        "text": "蘇武使匈奴，匈奴脅武令拜，武不從。以刀臨之，武曰：「堂堂漢使，安能屈膝於四夷哉！」"
      },
      {
        "index": 459,
        "text": "埋金還鹵"
      },
      {
        "index": 460,
        "text": "唐杜暹使鹵，以金遺暹，固辭。左右曰：「公使絶域，不可失戎心！」乃受焉，陰埋幕下。已出境，乃移文，俾取之，突厥大驚。"
      },
      {
        "index": 461,
        "text": "口伐可汗"
      },
      {
        "index": 462,
        "text": "唐突厥攻太原，鄭元持節往勞。既至，虜以不信咎中國。隨語折讓無所屈。徐乃數其背約，突厥愧赧，引兵還。太宗賜書曰：「知卿口伐可汗，邊火息燧。朕何惜金石賜於卿哉！」"
      },
      {
        "index": 463,
        "text": "斬樓蘭"
      },
      {
        "index": 464,
        "text": "龜茲、樓蘭二國常殺漢使，傅介子謂霍光曰：「樓蘭、龜茲反復，不誅無所懲。」霍光使介子行。介子賫金幣，以賜外國爲名。樓蘭王貪漢寶物，求見。介子與飲，陳物示之。王飲醉，介子使壯士刺殺之，諭以「王負漢罪」，遂將王首還詣闕。上嘉其功，封義陽侯。"
      },
      {
        "index": 465,
        "text": "少年狀元"
      },
      {
        "index": 466,
        "text": "宋王拱辰，至和二年聘契丹，見其主於混同江設宴垂釣，每得魚，必酌酒飲客，親鼓琵琶侑觴，謂其相曰：「此南朝少年狀元也。」"
      },
      {
        "index": 467,
        "text": "臣不生還"
      },
      {
        "index": 468,
        "text": "曹利用契丹議和，假崇儀副使奉書以行。真宗曰：「契丹如貪歳幣，非國家細事，或求不厭，當以理絶之。」利用答曰：「虜若妄有所求，臣不敢生還。」"
      },
      {
        "index": 469,
        "text": "執節不屈"
      },
      {
        "index": 470,
        "text": "張騫以使通大夏，還爲校尉，封博望侯。後爲將軍，使大夏，窮河源。楊子淵騫篇：「張騫、蘇武之奉使也，執節沒身，不屈王命，雖古之名使，其猶劣諸！」"
      },
      {
        "index": 471,
        "text": "郡守"
      },
      {
        "index": 472,
        "text": "使君"
      },
      {
        "index": 473,
        "text": "京府使君陳尹東郊。漢武帝因更名內史爲京兆尹，置丞，置治中。宋太祖置通判推官，本唐節度使，屬有推官判官。"
      },
      {
        "index": 474,
        "text": "五馬"
      },
      {
        "index": 475,
        "text": "《遁齋閑覽》：漢時朝臣出使以駟馬，爲太守增一馬，故稱「五馬」。"
      },
      {
        "index": 476,
        "text": "刺史"
      },
      {
        "index": 477,
        "text": "《唐志》：武德中，改太守曰刺史。天寶中又改刺史曰太守。"
      },
      {
        "index": 478,
        "text": "郡守魏文侯始置郡守。秦始皇置郡丞，即今同知。漢置州牧，景帝更太守。宋高宗始稱知府，始改唐郡稱府。"
      },
      {
        "index": 479,
        "text": "黃堂"
      },
      {
        "index": 480,
        "text": "《呉郡志》：呉郡太守所居之堂，乃春申君所居之殿也。數火，塗以雌黃，故曰「黃堂」。"
      },
      {
        "index": 481,
        "text": "驅蚊扇"
      },
      {
        "index": 482,
        "text": "唐袁光庭典守名郡，有異政。明皇謂宰輔曰：「光庭性逐惡，如扇驅蚊。」"
      },
      {
        "index": 483,
        "text": "五□"
      },
      {
        "index": 484,
        "text": "漢廉範爲蜀郡太守，除火禁，百姓便之，歌曰：「範叔度，來何暮？不禁火，民安作。昔無襦，今五。」"
      },
      {
        "index": 485,
        "text": "麥兩岐"
      },
      {
        "index": 486,
        "text": "漢張堪爲漁陽太守，擊匈奴，開稻田千萬頃，勸農，致殷富。百姓歌曰：「桑無附枝，麥秀兩岐。張君爲政，樂不可支。」"
      },
      {
        "index": 487,
        "text": "禾同穎"
      },
      {
        "index": 488,
        "text": "梁柳渾爲呉興太守，嘉禾同穎，一莖兩穗。"
      },
      {
        "index": 489,
        "text": "水晶燈籠"
      },
      {
        "index": 490,
        "text": "趙宋張中庸爲詳州刺史，洞察民偽。民號爲「水晶燈籠」。"
      },
      {
        "index": 491,
        "text": "照天蠟燭"
      },
      {
        "index": 492,
        "text": "田元均治成都有聲，民有隱惡，輒摘發之。蜀人謂之「照天蠟燭」。"
      },
      {
        "index": 493,
        "text": "賣刀買犢"
      },
      {
        "index": 494,
        "text": "漢龔遂爲渤海太守，民有帶刀劍者，遂令賣劍買牛，賣刀買犢。"
      },
      {
        "index": 495,
        "text": "獨立使君"
      },
      {
        "index": 496,
        "text": "五代裴俠守河北，入朝，周太祖命獨立，曰：「裴俠清慎奉公，爲天下之最。有如俠者，與之俱立。」眾默然。朝野嘆服，號「獨立使君」。"
      },
      {
        "index": 497,
        "text": "天下長者"
      },
      {
        "index": 498,
        "text": "漢文帝謂田叔曰：「公知天下長者乎？」田叔請其人。帝曰：「雲中太守孟舒是也。」"
      },
      {
        "index": 499,
        "text": "召父杜母"
      },
      {
        "index": 500,
        "text": "漢召信臣爲南陽太守，興利除害，吏民信愛，號爲「召父」。杜詩亦爲南陽守，性節儉，而政治清平。南陽爲之語曰：「前有召父，後有杜母。」"
      },
      {
        "index": 501,
        "text": "願得耿君"
      },
      {
        "index": 502,
        "text": "漢耿純爲東郡太守，多善政，盜賊清寧。內召去任，百姓思慕不已。光武駕過東郡，百姓數千隨車駕，云：「願復得耿君。」"
      },
      {
        "index": 503,
        "text": "借寇"
      },
      {
        "index": 504,
        "text": "漢寇恂爲穎川太守，光武召爲執金吾。後光武幸潁川，百姓遮道，曰：「願復借寂君一年。」乃留鎮之。"
      },
      {
        "index": 505,
        "text": "魏郡岑君"
      },
      {
        "index": 506,
        "text": "後漢岑熙爲魏郡太守，視事三年，人歌之曰：「我有枳棘，岑君伐之。我有蟊賊，岑君遏之。犬不吠夜，足下生。」"
      },
      {
        "index": 507,
        "text": "平州田君"
      },
      {
        "index": 508,
        "text": "唐田仁會爲平州太守，歳旱，自暴以祈雨，時雨大至，年遂豐登。人歌曰：「父母育我兮田使君，挺精神兮上天聞。」"
      },
      {
        "index": 509,
        "text": "大小馮君"
      },
      {
        "index": 510,
        "text": "漢馮立徙西河上郡太守，與兄馮野王相代。民歌之曰：「大馮君，小馮君，兄弟繼踵相因循。聰明賢知恩惠民，政如魯衞德化均，周公康叔猶二君。」"
      },
      {
        "index": 511,
        "text": "二邦爭守"
      },
      {
        "index": 512,
        "text": "宋杜衍知乾州，未期，安撫使察其治行，以公權鳳翔。二邦之民爭於界上，一曰：「此我公也，汝奪之！」一曰：「今我公也，汝何有焉？」"
      },
      {
        "index": 513,
        "text": "一龜一鶴"
      },
      {
        "index": 514,
        "text": "宋趙任成都，攜一龜一鶴以行。其再任也，屏去龜鶴，止一蒼頭。執事張公裕贈以詩云：「馬諳舊路行來滑，龜放長沙不共來。」"
      },
      {
        "index": 515,
        "text": "臥治淮陽"
      },
      {
        "index": 516,
        "text": "漢武帝拜汲黯爲淮陽太守，黯伏謝不受印。帝曰：「君薄淮陽耶？吾以淮陽軍民不相得，欲借卿之郡，臥而治之耳。」乃進黯以諸侯相秩，居淮陽。"
      },
      {
        "index": 517,
        "text": "良二千石"
      },
      {
        "index": 518,
        "text": "漢宣帝曰：「庶民所以安其田裏，而無嘆息愁恨之心者，政平訟理也；與我共此者，其良二千石乎！」"
      },
      {
        "index": 519,
        "text": "承流宣化"
      },
      {
        "index": 520,
        "text": "董仲舒曰：「今之郡守縣令，民之師帥，所以承流宣化。」"
      },
      {
        "index": 521,
        "text": "褰帷"
      },
      {
        "index": 522,
        "text": "賈琮爲冀州刺史行部，升車言曰：「刺史當遠聽廣視，糾察美惡，何可反垂帷幄以自蔽乎？」乃命禦者褰帷。"
      },
      {
        "index": 523,
        "text": "露冕"
      },
      {
        "index": 524,
        "text": "郭賀爲荊州刺史，治有殊政。明帝巡狩，賜以三公之服，敕行部去露冕，使百姓見之，以彰有德。"
      },
      {
        "index": 525,
        "text": "兒童竹馬"
      },
      {
        "index": 526,
        "text": "郭□，字細侯，拜並州牧。行部西河，有數百小兒，騎竹馬，迎於路次。問曰：「兒曹何來？」對曰：「聞使君到，喜，故來迎耳。」"
      },
      {
        "index": 527,
        "text": "河潤九裏"
      },
      {
        "index": 528,
        "text": "郭爲潁川太守，召見，帝勞之曰：「郡得賢能太守，去帝城不遠，河潤九裏，冀京師並受其福也。」"
      },
      {
        "index": 529,
        "text": "虎北渡河"
      },
      {
        "index": 530,
        "text": "後漢劉琨初爲江陵令，縣有火災，琨叩頭反風，火隨滅。守弘農，虎負子渡河而去。帝嘉之，征爲光祿勛，召問：「反風滅火及虎北渡河，行何德政而致此？」琨對曰：「偶然耳。」帝嘆曰：「長者之言也！」"
      },
      {
        "index": 531,
        "text": "別利器"
      },
      {
        "index": 532,
        "text": "虞詡爲朝歌長時，賊數千人攻殺長吏，故舊皆吊。詡曰：「不遇盤根錯節，何以別利器乎？」"
      },
      {
        "index": 533,
        "text": "二天"
      },
      {
        "index": 534,
        "text": "後漢蘇章爲冀州刺史，有故人爲清河令，以贓敗，章乃設酒款之。故人喜曰：「人有一天，我獨有二天。」章曰：「今夕，蘇孺文與故人飲酒，私情也。明日，冀州刺史白奏事，公法也。」遂舉正其罪，郡界肅清。"
      },
      {
        "index": 535,
        "text": "治行第一"
      },
      {
        "index": 536,
        "text": "漢黃霸爲潁川太守，戸口歳增，治行爲天下第一。是時鳳凰神雀數集郡國，穎川尤多。賜爵關內侯，黃金百斤。"
      },
      {
        "index": 537,
        "text": "開鑒湖"
      },
      {
        "index": 538,
        "text": "漢馬臻爲會稽太守，開鑒湖，得田九千余頃。豪右惡之，告臻開河發掘古冢無數。征下獄，遣官復按，詭稱並不見人，雲是鬼訟。臻竟被戮。其後越民承河之利，立祠祀之。"
      },
      {
        "index": 539,
        "text": "一錢清"
      },
      {
        "index": 540,
        "text": "後漢劉寵爲會稽太守，多善政。將去，父老賫錢送之，曰：「明府下車以來，狗不夜吠，民不識吏。今當遷去，聊爲贐送。」寵爲選一大錢受之。今號其地曰「錢清」。"
      },
      {
        "index": 541,
        "text": "魚弘四盡"
      },
      {
        "index": 542,
        "text": "梁魚弘嘗語人曰：「我爲郡守有四盡，水中魚鱉盡，山中麋鹿盡，田中米谷盡，村中人庶盡。」"
      },
      {
        "index": 543,
        "text": "清恐人知"
      },
      {
        "index": 544,
        "text": "《魏志》：胡質爲常山太守，在郡九年，吏民便安，將士用命。子威厲操清白，嘗省其父，告歸，賜其絹一匹。威跪曰：「大人清白，不審於何得此絹？」質曰：「是吾俸祿之余。」威乃受之。官至前將軍、青州刺史。對武帝曰：「臣父清，恐人知；臣清，恐人不知。」"
      },
      {
        "index": 545,
        "text": "酌泉賦詩"
      },
      {
        "index": 546,
        "text": "呉隱之有清操，由晉陵太守轉廣州刺史。至石門，酌貪泉，賦詩曰：「古人雲此水，一歃懷千金。試使夷齊飲，終當不易心。」清操不渝，屢被褒飾。子延之爲太守，延之弟及子爲郡縣者，皆以廉慎爲門法。"
      },
      {
        "index": 547,
        "text": "常懸蒲鞭"
      },
      {
        "index": 548,
        "text": "崔祖思仕齊，爲青、冀二州刺史，在政清勤，而廉卑下士，常懸一蒲鞭，而未嘗用。去任之日，士人思之，爲立祠。"
      },
      {
        "index": 549,
        "text": "清風遠著"
      },
      {
        "index": 550,
        "text": "崔光伯爲北海太守，明帝詔曰：「光伯自蒞海沂，清風遠著，可更用三年，以廣風化。」"
      },
      {
        "index": 551,
        "text": "清廉石見"
      },
      {
        "index": 552,
        "text": "虞願，會稽人，爲晉安太守。海邊有越王石，常隱雲霧。相傳雲清廉太守乃得見，願往觀之，清徹無所隱蔽。"
      },
      {
        "index": 553,
        "text": "萬石秦氏"
      },
      {
        "index": 554,
        "text": "後漢秦彭與群從同時爲二千石者五人，三輔號曰萬石秦氏。遷山陽太守，百姓懷愛，莫有欺犯。轉潁守，有鳳凰麒麟、嘉禾甘露之瑞，集其郡境。"
      },
      {
        "index": 555,
        "text": "得如馬使君"
      },
      {
        "index": 556,
        "text": "馬默爲登州知府，士民愛戴。其後蘇軾起知是郡，父老迎於路，曰：「公爲政愛民，得如馬使君乎？」軾異之。"
      },
      {
        "index": 557,
        "text": "鄧侯挽不留"
      },
      {
        "index": 558,
        "text": "鄧攸清和平簡，貞正寡欲。授呉郡太守，載米之郡，俸祿無所受，惟飲呉水而已。後去郡，百姓數千人留牽攸船，不得進。呉人歌曰：「恍如打五鼓，雞鳴天欲曙。鄧侯挽不留，謝令推不去。」"
      },
      {
        "index": 559,
        "text": "六駁食獸"
      },
      {
        "index": 560,
        "text": "張華原兗州刺史，折獄明恕，囹圄一空。先是境內有猛獸爲民患，華原下車，甄山中忽有六駁食獸，民害頓除。"
      },
      {
        "index": 561,
        "text": "虎去蝗散"
      },
      {
        "index": 562,
        "text": "宋均爲九江守。郡多虎暴，民患之。均至，下令曰：「勤勞張捕，非憂恤之本也。其務退奸貪，進良善，除一切檻阱！」虎皆渡江而東。時楚沛飛蝗蔽天，入九江界者輒散去。"
      },
      {
        "index": 563,
        "text": "冰上鏡中"
      },
      {
        "index": 564,
        "text": "王覿知蘇州，民歌之曰：「吏行冰上，人在鏡中。」"
      },
      {
        "index": 565,
        "text": "民頌守德"
      },
      {
        "index": 566,
        "text": "陶安爲饒州知府，民謠曰：「千裏榛蕪，侯來之初。萬姓耕辟，侯去之日。」又曰：「湖水悠悠，侯澤之流。湖水有塞，我侯之德。」"
      },
      {
        "index": 567,
        "text": "合浦還珠"
      },
      {
        "index": 568,
        "text": "孟嘗爲合浦太守。合浦產珠，居人采珠易米。時二千石貪汙，珠徙去。及嘗至，廉潔化行，一年，去珠復還。"
      },
      {
        "index": 569,
        "text": "州縣"
      },
      {
        "index": 570,
        "text": "【附幕、判、丞、簿、尉、吏】"
      },
      {
        "index": 571,
        "text": "知州"
      },
      {
        "index": 572,
        "text": "宋置知州，名因唐始。舜有州牧。宋太祖置州通判。"
      },
      {
        "index": 573,
        "text": "知縣"
      },
      {
        "index": 574,
        "text": "周置縣正。秦孝公置縣令、丞。唐宣宗始置知縣。宋仁宗置縣丞。隋煬帝置主簿。"
      },
      {
        "index": 575,
        "text": "上應列宿"
      },
      {
        "index": 576,
        "text": "後漢館陶公主爲子求郎，不許，賜錢十萬緡。明帝謂群臣曰：「郎官上應列宿，出宰百裏，茍非其人，則民受其殃矣！」"
      },
      {
        "index": 577,
        "text": "鳧舄"
      },
      {
        "index": 578,
        "text": "唐憲宗時，王喬爲葉縣令，有神術。每朔望朝，帝怪其來速，不見車騎，密令太史伺之。言其臨至，有雙鳧從南飛來，舉羅張之，但得雙舄。詔尚方視之，則向年所賜尚書履也。"
      },
      {
        "index": 579,
        "text": "良令"
      },
      {
        "index": 580,
        "text": "《韓子》：晉公問趙武曰：「中牟，三國之股肱，邯鄲之肩髀也。寡人欲得一良令，其誰可？」武曰：「刑伯可。」"
      },
      {
        "index": 581,
        "text": "中牟三異"
      },
      {
        "index": 582,
        "text": "後漢魯恭爲中牟令，蝗不入境，司徒袁安遣使往察之。值恭息桑陰下，有雉在旁，使者謂小兒曰：「何不捕之？」曰：「雉將雛。」乃語恭曰：「公爲政有三異：積德禳災，一異；仁及禽獸，二異；童子有仁心，三異。」"
      },
      {
        "index": 583,
        "text": "琴堂"
      },
      {
        "index": 584,
        "text": "宓子賤治單父，喜彈琴，身不下堂而單父治。唐詩云：「百裏春風回草野，一輪明月照琴堂。」"
      },
      {
        "index": 585,
        "text": "花滿河陽"
      },
      {
        "index": 586,
        "text": "潘嶽爲河陽令，公余值桃李花，人稱曰「花滿河陽」。"
      },
      {
        "index": 587,
        "text": "神君"
      },
      {
        "index": 588,
        "text": "唐喬智明爲隆慮令，縣民愛之，號爲神君。黃浮爲童陽令，亦號神君。"
      },
      {
        "index": 589,
        "text": "聖君"
      },
      {
        "index": 590,
        "text": "晉曹攄補臨淄令，縱死囚歸家，克日而還，一縣嘆服，號曰：「聖君」。"
      },
      {
        "index": 591,
        "text": "慈父"
      },
      {
        "index": 592,
        "text": "唐房謙爲長葛令，治爲天下第一。百姓號爲慈父。擢司馬，縣民泣曰：「房明府今去，吾屬何以生爲？」乃立碑頌德。"
      },
      {
        "index": 593,
        "text": "陳太丘"
      },
      {
        "index": 594,
        "text": "漢袁紹問陳元方曰：「卿家君在太丘，遠近稱之，何所履行？」元方曰：「強者綏之以德，弱者撫之以仁。」杜詩云：「姚公美政誰與儔，不減當年陳太丘。」"
      },
      {
        "index": 595,
        "text": "元魯山"
      },
      {
        "index": 596,
        "text": "唐元德秀爲魯山令，誠信化人，士夫高其行，稱之元魯山。"
      },
      {
        "index": 597,
        "text": "治縣譜"
      },
      {
        "index": 598,
        "text": "齊傅僧綽、子琰並爲山陰令，父子並著奇績。世謂傅氏有治縣譜，子孫相傳，不以示人。"
      },
      {
        "index": 599,
        "text": "萊公柏"
      },
      {
        "index": 600,
        "text": "宋寇知巴東縣，手植雙柏於縣庭，民以比甘棠，謂之萊公柏。"
      },
      {
        "index": 601,
        "text": "魯公浦"
      },
      {
        "index": 602,
        "text": "宋真宗朝，魯宗道爲海鹽令，疏治東南舊港口，導海水至邑下，人以爲利，號魯公浦。"
      },
      {
        "index": 603,
        "text": "晉陽保障"
      },
      {
        "index": 604,
        "text": "晉趙簡子使尹鐸爲晉陽，將行，請曰：「以爲繭絲乎，抑爲保障乎？」簡子曰：「保障哉。」"
      },
      {
        "index": 605,
        "text": "花迎墨綬"
      },
      {
        "index": 606,
        "text": "唐岑參《送宇文舍人出宰元城》詩：「縣花迎墨綬，關柳拂銅章。別後能爲政，相思淇水長。」"
      },
      {
        "index": 607,
        "text": "第一策"
      },
      {
        "index": 608,
        "text": "劉玄明歷建康、山陰令，治每爲天下第一。傅代之，問玄明白：「願聞舊政。」對曰：「作令無他術，惟日食一升米飯而莫飲酒，此第一策也。」"
      },
      {
        "index": 609,
        "text": "公田種秫"
      },
      {
        "index": 610,
        "text": "陶潛爲彭澤令，縣有公田，悉令種秫，曰：「吾常得醉於酒足矣。」"
      },
      {
        "index": 611,
        "text": "民之父母"
      },
      {
        "index": 612,
        "text": "王士弘爲海寧知縣，有惠政，禱甘霖，除虎害。邑人歌曰：「打虎得虎，祈雨得雨。豈弟君子，民之父母。」"
      },
      {
        "index": 613,
        "text": "辟荒"
      },
      {
        "index": 614,
        "text": "溫縣知縣沃墅，令民墾辟荒蕪，樹藝桑棗。百姓歌曰：「田野辟，沃公力。衣食足，沃公育。」"
      },
      {
        "index": 615,
        "text": "思我劉君"
      },
      {
        "index": 616,
        "text": "劉陶，順陽長，多惠政，以疾免。民思而歌之曰：「悒然不樂，思我劉君。何得復來，安我下民。」"
      },
      {
        "index": 617,
        "text": "進秩還治"
      },
      {
        "index": 618,
        "text": "周健知全州，任滿，民詣闕請留，進秩還治。楊士奇贈以詩，有云：「歸到清湘三月暮，郊南騎馬勸春耕。」"
      },
      {
        "index": 619,
        "text": "三善名堂"
      },
      {
        "index": 620,
        "text": "沈度爲余幹令，父老以三善名其堂：一曰田無廢土，二曰市無遊民，三曰獄無宿系。"
      },
      {
        "index": 621,
        "text": "雀鹿之瑞"
      },
      {
        "index": 622,
        "text": "呉在木知余幹，有白雀青鹿之瑞。民歌曰：「呉在木，政嚴肅，惡者憂羈囚，善者樂化育。鳥有白翎雀，獸有青毛鹿，不見大聲急走人，昔之屢空今皆足。」"
      },
      {
        "index": 623,
        "text": "張侯"
      },
      {
        "index": 624,
        "text": "張讜爲德興令，民頌之曰：「張侯張侯，敷政優遊。農樂其業，禾麥有秋。」"
      },
      {
        "index": 625,
        "text": "侯禦侯食"
      },
      {
        "index": 626,
        "text": "何正爲萍鄕令，民歌之曰：「寇至侯禦之，民饑侯食之。」"
      },
      {
        "index": 627,
        "text": "入幕之賓"
      },
      {
        "index": 628,
        "text": "晉郗超爲桓溫參軍，謝安、王坦之詣新亭論事，溫令超臥帳中聽之，風動帳開。安笑曰：「郗生可謂入幕之賓矣。」"
      },
      {
        "index": 629,
        "text": "蓮花幕"
      },
      {
        "index": 630,
        "text": "《南史》：王儉用庾果之爲衞將軍長史，蕭沔與儉書曰：「盛府元僚，實難其選；庾景行泛綠水芙蓉，何其麗也！」時人以入儉府爲蓮花幕。"
      },
      {
        "index": 631,
        "text": "解事舍人"
      },
      {
        "index": 632,
        "text": "唐齊，開元初姚崇擢爲中書舍人。論駁詔誥，皆援證古誼。朝廷大政，必資之。時號解事舍人。"
      },
      {
        "index": 633,
        "text": "判決無壅"
      },
      {
        "index": 634,
        "text": "《南史》：孔凱除長史，醉日居多，而明曉政事，醒時判決，未嘗有壅。人曰：「孔公一月二十九日醉，勝世人二十九日醒也。」"
      },
      {
        "index": 635,
        "text": "髯參短簿"
      },
      {
        "index": 636,
        "text": "晉桓溫辟王爲主簿，郗超爲參軍。超多須髯，體短小。人語曰：「髯參軍，短主簿，能令公喜，能令公怒。」"
      },
      {
        "index": 637,
        "text": "滄海遺珠"
      },
      {
        "index": 638,
        "text": "狄仁傑爲汴州參軍，以吏誣訴，即訊。黜陟使閻立本異其才，謝曰：「仲尼稱觀過知人。君可謂滄海遺珠矣。」薦授並州法曹參軍。高宗幸汾陽宮，道出妒女祠。俗言：盛服過者致風雷之變。更發卒數萬，改馳道。仁傑曰：「天子之行，風伯清塵，雨師灑道，何妒女避耶！」止其役，帝壯之。出爲寧州刺史。"
      },
      {
        "index": 639,
        "text": "親耕勸農"
      },
      {
        "index": 640,
        "text": "裘賢通判潮州，爲政勤，愛民篤。嘗出勸農，釋冠帶，執農具以耕，其妻之。其年大熟，人皆以爲勸農所致。"
      },
      {
        "index": 641,
        "text": "不寬不猛"
      },
      {
        "index": 642,
        "text": "楊爲高郵判，民頌曰：「爲政不寬還不猛，處心無黨更無偏。」"
      },
      {
        "index": 643,
        "text": "好官人"
      },
      {
        "index": 644,
        "text": "楊瑾知華亭，秩滿，父老爲二旗以餞，題其上曰：「農人不爲題詩句，但稱一味好官人。」"
      },
      {
        "index": 645,
        "text": "老吏明"
      },
      {
        "index": 646,
        "text": "何爲松江司李，知府王衡贈詩云：「關門共惜寒氈苦，斷獄爭誇老吏明。」"
      },
      {
        "index": 647,
        "text": "第一家"
      },
      {
        "index": 648,
        "text": "陶安字主敬，明太祖留參幕府，嘗榜其門曰：「國朝謀略無雙士，翰苑文章第一家。」"
      },
      {
        "index": 649,
        "text": "築圍堤"
      },
      {
        "index": 650,
        "text": "王斌，龍陽丞，爲民築堤，無旱潦災。民歌之曰：「王父母，築圍堤。民樂業。我無饑。」"
      },
      {
        "index": 651,
        "text": "禱神斃虎"
      },
      {
        "index": 652,
        "text": "王□，桐城縣丞。時黃蘗山虎白晝噬人，禱於神，虎忽自斃。"
      },
      {
        "index": 653,
        "text": "余下負丞"
      },
      {
        "index": 654,
        "text": "唐崔斯立爲藍田丞。始至，喟然曰：「丞哉，丞哉！余不負丞，而丞負余。」庭有老槐四行，南墻巨竹千挺，斯立痛掃溉對，樹二松，日吟哦其間，有問者，輒對曰：「余方有公事，子姑去。」"
      },
      {
        "index": 655,
        "text": "替府"
      },
      {
        "index": 656,
        "text": "裴子羽爲下邳令，張晴爲縣丞，二人俱有聲氣，而善言語，論事移時。吏人相謂曰：「縣官甚不和，長官道雨，替府稱晴，以此終不得合也。"
      },
      {
        "index": 657,
        "text": "廉吏重聽"
      },
      {
        "index": 658,
        "text": "漢黃霸爲令，許丞年老，病聾，吏白欲逐之，霸曰：「許丞廉吏，雖老，尚能拜起，重聽何妨！」"
      },
      {
        "index": 659,
        "text": "清靜無欲"
      },
      {
        "index": 660,
        "text": "後漢張玄遷陳倉縣丞，清靜無欲，專心經史。"
      },
      {
        "index": 661,
        "text": "仇香"
      },
      {
        "index": 662,
        "text": "後漢仇覽，陳留人。考城令王渙聞覽以德化人，署爲主簿。渙謂曰：「主簿得無少鷹之志耶？」覽曰：「以爲鷹，不如鸞鳳。」渙曰：「枳棘非鸞鳳所棲，百裏豈大賢之路！」"
      },
      {
        "index": 663,
        "text": "鴻漸之賓"
      },
      {
        "index": 664,
        "text": "《白氏六帖》：鳳棲之位，鴻漸之賓。"
      },
      {
        "index": 665,
        "text": "千裏駒"
      },
      {
        "index": 666,
        "text": "韋元將爲郡主簿，楊虔稱曰：「韋主簿有長城風，昂昂然千裏駒也。」"
      },
      {
        "index": 667,
        "text": "關中三傑"
      },
      {
        "index": 668,
        "text": "朱光庭調萬年主簿，邑人謂之明鏡。時程伯淳縣簿，張三甫武功簿，與光庭均有才名，故關中號爲「三傑」。"
      },
      {
        "index": 669,
        "text": "才拍翰林肩"
      },
      {
        "index": 670,
        "text": "黃山谷《送謝主簿》詩云：「官棲仇香結，才拍翰林肩。」"
      },
      {
        "index": 671,
        "text": "米易蝗"
      },
      {
        "index": 672,
        "text": "孫覺爲合肥簿，值歳旱，課民捕蝗。覺言民方艱食，捕得蝗若幹，官以米易之，捕必盡力。守悅，推其法行之，竟不損禾。"
      },
      {
        "index": 673,
        "text": "少府"
      },
      {
        "index": 674,
        "text": "李白《贈瑕丘王少府》，杜甫《贈華陽李少府》。唐朝縣尉多稱少府。"
      },
      {
        "index": 675,
        "text": "黃綬"
      },
      {
        "index": 676,
        "text": "唐朝縣尉之綬黃色。陳之昂《送齊少府序》：黃綬位輕，而青雲望重。"
      },
      {
        "index": 677,
        "text": "梅仙"
      },
      {
        "index": 678,
        "text": "西溪梅福爲南昌縣尉，上疏言事不用，遂棄官，一朝攜妻子去九江，不知所終。後爲呉門市卒。"
      },
      {
        "index": 679,
        "text": "聰明尉"
      },
      {
        "index": 680,
        "text": "唐魏奉古爲雍丘尉。嘗公宴，有客草序五百言。奉古曰：「此舊作也。」朗背誦之。草序者默然。奉古徐笑曰：「適覽記之，非舊習也。」由是知名。人號「聰明尉」。"
      },
      {
        "index": 681,
        "text": "鐵面少府"
      },
      {
        "index": 682,
        "text": "宋楊王休，調臺州黃巖尉。邑有豪民，武斷一方，具得其奸狀，白於郡，黥隸他州。閭裏歡稱爲「鐵面少府」。"
      },
      {
        "index": 683,
        "text": "五色絲棒"
      },
      {
        "index": 684,
        "text": "曹操年二十，舉孝廉爲郎，除洛陽比部尉。入尉廨，繕治四門，造五色棒，懸門左右。犯罪者，不避豪強，皆棒殺之。京師斂跡。"
      },
      {
        "index": 685,
        "text": "金灘"
      },
      {
        "index": 686,
        "text": "唐河南伊閭縣前水中，每僚佐有入臺省者，先有灘出，石礫金砂。牛僧孺爲尉，一日報灘出，有老吏觀之曰：「此必分司禦史。若是西臺，當有雙至。」僧孺祝曰：「既有灘，何惜？」語未竟，一雙飛下。不旬日，召拜西臺禦史。"
      },
      {
        "index": 687,
        "text": "鄭尉除奸"
      },
      {
        "index": 688,
        "text": "鄭虎臣會稽尉也，解賈似道安置循州，侍妾尚數十人，虎臣悉屏去，奪其寶玉，撤轎蓋，暴烈日中，令舁轎夫唱杭州歌謔之，窘辱備至。至漳州木綿庵，虎臣諷令自殺，似道不從。虎臣曰：「吾爲天下殺此賊，雖死何憾！」遂囚似道子於別室，即廁上拉似道椎殺之。"
      },
      {
        "index": 689,
        "text": "霹靂手"
      },
      {
        "index": 690,
        "text": "唐裴琰之爲同州司戸，年少，刺史李崇義輕之。州中積年舊案數百，崇義促之判決。琰之命吏書數人遞紙筆，須臾，剖斷畢。崇義驚曰：「公何忍藏鋒，以成鄙人之過？」由是大知名。人稱霹靂手。"
      },
      {
        "index": 691,
        "text": "廉自高"
      },
      {
        "index": 692,
        "text": "劉子敏由禦史左遷侯官典史，自署曰：「祿薄儉常足，官卑廉自高。」"
      },
      {
        "index": 693,
        "text": "刀筆"
      },
      {
        "index": 694,
        "text": "蕭曹出身刀筆。古者用版牘，吏書以刀削書之，故吏稱刀筆功名。"
      },
      {
        "index": 695,
        "text": "學官"
      },
      {
        "index": 696,
        "text": "學校"
      },
      {
        "index": 697,
        "text": "有虞氏始立國學。漢文翁守蜀，起學宮，始天下皆立學。後魏文帝始立郡縣學。唐高祖始詔國學立周孔廟。高宗始敕天下皆立廟，特祀孔子，初並祀周公。舜始制釋奠、釋采。魏正始七年，始祀孔子於太學，前此皆祀於闕裏釋奠。晉武帝始皇太子釋奠。隋四仲月上丁釋奠。魏曹芳始以顏子配饗。唐太宗加左丘明等配享。宋神宗加孟子配享。"
      },
      {
        "index": 698,
        "text": "儒學"
      },
      {
        "index": 699,
        "text": "宋神宗各府置教授，掌教諸生，始戰國博士祭酒。漢武帝置博士於京師，文學於郡國。及唐太宗詔天下師爲學官。"
      },
      {
        "index": 700,
        "text": "取法爲則"
      },
      {
        "index": 701,
        "text": "胡瑗嘗爲湖州學官，言行而身化之，使誠明者達，昏愚者厲，而頑傲者革。其爲法嚴而信，爲道久而尊。自景□、明道以來，學者有師，惟瑗與孫復、石介三人。慶歷四年，建太學於京師，有司請下湖州取瑗教學之法以爲則，召爲諸生官教授。"
      }
    ]
  }
}