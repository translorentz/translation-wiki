{
  "chapterNumber": 7,
  "title": "卷七",
  "sourceContent": {
    "paragraphs": [
      {
        "index": 1,
        "text": "經濟"
      },
      {
        "index": 2,
        "text": "平米價"
      },
      {
        "index": 3,
        "text": "趙清獻公，熙寧中知越州。兩浙旱蝗，米價湧貴，饑死者相望。諸州皆榜衢路，立告賞，禁人增米價。公獨榜通衢，令有米者增價糶之，於是米商輳集，米價頓賤。"
      },
      {
        "index": 4,
        "text": "禁閉糴"
      },
      {
        "index": 5,
        "text": "撫州饑，黃震奉命往救荒，但期會富民耆老以某日至。至則大書「閉糴者籍，強糴者斬」八字揭於市，米價遂平。"
      },
      {
        "index": 6,
        "text": "但笑佳禾"
      },
      {
        "index": 7,
        "text": "張全義見田疇美者，輒下馬，與僚佐共觀之。召田主，勞以酒食，有蠶麥善收者，或親至其家，呼出老幼，賜以茶彩衣物。民間言張公不喜聲伎，獨見佳麥良蠶乃笑耳。由是民競耕蠶，遂成富庶。"
      },
      {
        "index": 8,
        "text": "擊鼓剿賊"
      },
      {
        "index": 9,
        "text": "魏李崇，爲兗州刺史。兗舊多劫盜，崇令村置一樓，樓懸鼓，盜發之處，亂擊之。旁村始聞者，以一擊爲節，次二，次三。俄頃之間，聲聞百裏，皆發人守險，由是賊無不獲。"
      },
      {
        "index": 10,
        "text": "斷絶扳累"
      },
      {
        "index": 11,
        "text": "薛簡肅公帥蜀，一日置酒大東門外。中有戍卒作亂，既而就擒，都監走白諸公，命只於擒獲處斬決。民間以爲神斷，不然，妄相扳引，受累必多矣。"
      },
      {
        "index": 12,
        "text": "擢用樞密"
      },
      {
        "index": 13,
        "text": "都指揮使張被旨選兵，下令太峻，兵懼，謀爲變。上召二府議之。王旦曰：「若罪，則自今帥臣何以禦眾？急捕謀者，則震驚都邑。陛下數欲任樞密，今若擢用，使解兵柄，反側者自安矣。」上曰：「王旦善處大事，真宰相也。」"
      },
      {
        "index": 14,
        "text": "分封大國"
      },
      {
        "index": 15,
        "text": "漢患諸侯強，主父偃謀令諸侯以私恩，自裂地封其子弟，而漢爲定其封號。漢有厚恩，而諸侯自分析弱小雲。"
      },
      {
        "index": 16,
        "text": "征鹵封禪"
      },
      {
        "index": 17,
        "text": "張説以大駕東巡，恐突厥乘間入寇，議加兵備邊。召兵部郎中裴光庭謀之。光庭曰：「四夷之中，突厥最大，比屢求和親，而朝廷勿許。今遣一使，征其大臣從封泰山，彼必欣然承命。突厥來，則戎狄君長無不皆來，可以偃旗息鼓，高枕而臥矣。」説曰：「善，吾所不及。」即奏行之。"
      },
      {
        "index": 18,
        "text": "預給歳幣"
      },
      {
        "index": 19,
        "text": "契丹奏請歳給外別假錢幣。真宗以示王旦。公曰：夷狄貪婪，漸不可長。可於歳給三十萬內各借二萬，仍諭次年額內除之。契丹得之，大慚。次年，復下有司：「契丹所借金帛六萬，事微末，依常數與之，以後永不爲例。」"
      },
      {
        "index": 20,
        "text": "責具領狀"
      },
      {
        "index": 21,
        "text": "王陽明既擒宸濠，囚於浙省。時武廟南幸，駐蹕留都。中官誘令陽明釋濠還江西，俟聖駕親往擒獲，差中貴至浙省諭旨。陽明責中貴具領狀，中貴懼，事遂寢。"
      },
      {
        "index": 22,
        "text": "競渡救荒"
      },
      {
        "index": 23,
        "text": "皇□二年，呉中大饑。范仲淹領浙西，發粟及募民存餉，爲術甚備。呉人喜競渡，好爲佛事。淹乃縱民競渡，太守日出宴於湖上，自春至夏，居民空巷出遊。又召諸佛寺主僧諭之曰：「饑歳工價至賤，可以大興土木之役。」於是諸寺工作並興。又新倉吏舍，日役千夫。兩浙大饑，唯杭宴然。"
      },
      {
        "index": 24,
        "text": "比折除過"
      },
      {
        "index": 25,
        "text": "韓琦知鄆州，京中素多盜，捕法以百日爲限，限中不獲，抵罪。琦請獲他盜者聽，比折除過，故盜多獲。"
      },
      {
        "index": 26,
        "text": "中官毀券"
      },
      {
        "index": 27,
        "text": "梅國楨知固安，有中官操豚蹄爲饗，請征債於民。國楨曰：「今日爲君了此。」急牒民至，趨令鬻妻償貴人債，偽遣人持金買其妻，追與偕入，民夫婦不知也。楨大聲語民曰：「非爾父母官立刻拆爾夫妻，奈貴人債，義不容緩；但從此分離；終身不復見矣！容爾盡言訣別。」陽爲墮淚。民夫婦哀慟難離。中官爲之酸楚，竟毀券而去。"
      },
      {
        "index": 28,
        "text": "宣敕斃奸"
      },
      {
        "index": 29,
        "text": "況鐘知蘇州，初視事，陽爲木訥，胥有弊蠹，輒默識之。通判趙忱，肆慢侮鐘，亦不之校。既期月，一旦，宣敕召府中胥悉前，大聲言：「某日某事竊賄若幹，然乎？某日，某如之！」群胥駭服，不敢辯。立擲殺六人，肆諸市。復出屬官貪者五人，庸懦者十余人。由是吏民震悚，革心奉命。民稱之曰況青天。"
      },
      {
        "index": 30,
        "text": "積弊頓革"
      },
      {
        "index": 31,
        "text": "劉大夏爲戸部侍郎，理北邊糧草。尚書周經謂曰：「倉場告乏，糧草半屬京中貴人子弟經營。公素不與此輩合，此行恐不免剛以取禍。」大夏曰：「處天下事以理不以勢，定天下事在近不在遠，俟至彼圖之。」既至，召邊上父老日夕講究，遂得其要領。一日，揭榜通衢曰：「某倉缺幾千石，每石給官價若幹，封圻內外官民客商之家，但願告報者，糧自十石以上，草自百束以上，俱準告，雖中貴子弟，不禁也。」不兩月，公有余積，民有余財。蓋往時來告者，糧必限以千百石，草必限以十萬束方準，以至中貴子弟爲市包買，以圖利息。自大夏此法立，有糧草之家皆自往告報，不必中貴包買足數，然後整告也。幾十年積弊，一朝頓革。"
      },
      {
        "index": 32,
        "text": "築墻屋外"
      },
      {
        "index": 33,
        "text": "許逵爲樂陵令，時流寇勢熾，逵預築墻城浚隍，使民各築墻屋外，高過其檐，仍開墻竇如圭，僅可容人。家令二壯者執刀俟於竇內，其余人各入隊伍，設伏巷中，洞開城門。賊至，旗舉伏發，賊火無所施，兵無所加，盡擒斬之。自是賊不敢近樂陵境。"
      },
      {
        "index": 34,
        "text": "承命草制"
      },
      {
        "index": 35,
        "text": "梁儲在內閣時，秦王疏請陜之邊地，益其封疆。朱寧、江彬等受其賄，助之請，上許之。兵部及科道執奏不聽，大學士楊廷和當草制，引疾不出。上震怒，內臣至閣督促儲曰：「如皆引疾，孰與事君？」遂承命草上制曰：「昔太祖皇帝著令曰：『此土不畀藩封，非吝也！念此土廣且饒，藩封得之，多蓄士馬，饒富而驕，奸人誘爲不軌，不利宗讓。』今王請祈懇篤，朕念親親，畀地不吝。務得地宜益謹，毋收聚奸人，毋多養士馬，毋聽奸人勸爲不軌，震及邊方，危我社稷，是時雖欲保全親親，不可得已。王慎之，毋忽！」上覽制，駭曰：「若是，其可虞，其弗與！」事遂寢。"
      },
      {
        "index": 36,
        "text": "平定二亂"
      },
      {
        "index": 37,
        "text": "張佳胤因浙兵減糧，辱巡撫爲亂，受命視師兩浙。將抵杭，復聞市民因受役不均，聚眾焚劫鄕紳，有亡賴丁仕卿者爲首倡。佳胤促駕曰：「速驅之，尚可離而二也。」到臺，召營兵爲亂者撫之曰：「汝曹終歳有守衞功，前撫減糧誠誤。今市井亡賴亦爲亂，彼無他勞，不可以汝曹爲例，可爲我捕之，功成不獨論贖，且有賞也。」眾踴躍聽命，遂薄亂民，敗之，擒捕丁仕卿等，立會諸司訊之，得其挾刃而要金帛者五十余人，皆梟之，余悉放歸。於是諸亡賴皆帖然解散。佳胤乃復營兵餉，密廉其倡亂者名，因捕數人曰：「汝爲亂首，吾故欲貸汝，天子三尺不貸汝！」遂斬之，因馳使遍赦七營，曰：「亂者已服辜。今以爾有功天子，不欲盡誅。汝當盡力報國！」不五日，二亂平定。"
      },
      {
        "index": 38,
        "text": "轉賜將士"
      },
      {
        "index": 39,
        "text": "李正己爲平盧節度使，畏德宗威名，表獻錢三十萬緡，上欲受之，恐見欺，卻之則無辭。崔祐甫請遣使慰勞淄、青將士，因以正己斫獻錢賜之，使將士人人感上恩；又諸道聞之，知朝廷不重貨財。上悅從之，正己大慚服。"
      },
      {
        "index": 40,
        "text": "一軍皆甲"
      },
      {
        "index": 41,
        "text": "段秀實爲□州都虞候。行營節度郭縱士卒爲暴，秀實列卒取十七人，斷首註槊上，植市門外，一軍皆甲。秀實詣軍門，曰：「殺一老卒，何甲也？吾戴吾頭來矣。」因讓□，□謝過。□州由是無禍。"
      },
      {
        "index": 42,
        "text": "各自言姓名"
      },
      {
        "index": 43,
        "text": "大將田希鑒附朱□，□敗。李晟以節度使巡涇州，希鑒郊迎，晟與之並轡而入，道舊甚歡也，希鑒不復疑。晟於伏甲而宴，宴畢，引諸將下堂曰：「我與汝曹久別，可各自言姓名。」於是得爲亂者三十余人，數其罪，殺之。顧希鑒曰：「田郎不得無過。」並立斬。"
      },
      {
        "index": 44,
        "text": "爲三難"
      },
      {
        "index": 45,
        "text": "鮮於，字子駿。方新法行，諸路騷動。奉使九載，獨公心處之。蘇軾稱上不害法、中不傷民、下不廢親爲「三難」。司馬光當國，除京東轉運，曰：「子駿，福星也。」"
      },
      {
        "index": 46,
        "text": "平原自無"
      },
      {
        "index": 47,
        "text": "史弼爲平原相時，舉鉤黨，惟平原獨無。詔書前後迫切，從事坐傳舍責曰：「青州六郡，其五有黨，平原何治而得獨無？」弼曰：「先王疆理天下，畫界分境，水土異齊，風俗不同。五郡自有，平原自無，胡可相比？若承望上司，誣陷良善，則平原之人，戸可爲黨，相有死而已，所不能也！」"
      },
      {
        "index": 48,
        "text": "燭奸"
      },
      {
        "index": 49,
        "text": "責具原狀"
      },
      {
        "index": 50,
        "text": "李靖爲岐州刺史，或告其謀反，高宗命一禦史案之。禦史知其誣罔，請與告事者偕行數驛，詐稱失原狀，驚懼異常，鞭撻行典，乃祈求告事者別疏一狀，比驗與原不同，即日還以聞，高祖大驚，告事者伏誅。"
      },
      {
        "index": 51,
        "text": "驗火燒屍"
      },
      {
        "index": 52,
        "text": "張舉，爲句章令。有妻殺其夫，因放火燒舍，詐稱夫死於火，其弟訟之。舉乃取豬二口，一殺一活，積薪焚之，察死者口中無灰，活者口中有灰。因驗夫口，果無灰，以此鞫之，妻乃服罪。"
      },
      {
        "index": 53,
        "text": "市布得盜"
      },
      {
        "index": 54,
        "text": "周新按察浙江，將到時，道上蠅蚋近馬首而聚，使人尾之，得一暴屍，惟小木布記在，取之。及至任，令人市布，屢嫌不佳，別市之，得印誌者，鞫之，布主即劫布商賊也。"
      },
      {
        "index": 55,
        "text": "旋風吹葉"
      },
      {
        "index": 56,
        "text": "周新坐堂問事，忽旋風吹異葉至前，左右言城中無此木，獨一古寺有之，去城差遠。新曰：「此必寺僧殺人埋其下也，冤魂告我矣！」發之，得婦屍，僧即款服。"
      },
      {
        "index": 57,
        "text": "帷鐘辨盜"
      },
      {
        "index": 58,
        "text": "陳述古令浦城。有失物，莫知爲盜者，乃紿曰：「某所有鐘能辨盜，盜摸則鐘自鳴。」陰使人以煤塗而帷之。令囚入摸帷，一囚手無煤，訊之果服。"
      },
      {
        "index": 59,
        "text": "折蘆辨盜"
      },
      {
        "index": 60,
        "text": "劉宰爲泰興令。民有亡金釵者，唯二仆婦在，訊之，莫肯承。宰命各持蘆去，曰：「不盜者，明日蘆自若；果盜，明旦則蘆長二寸。」明旦視之，則一自若，一去蘆二寸矣。訐之，盜遂服。"
      },
      {
        "index": 61,
        "text": "遣婦縛奸"
      },
      {
        "index": 62,
        "text": "陸雲爲浚義令，有殺人不得其主者。雲囚其妻十許日，密令人尾其後，屬曰：「其去不遠十裏，當有男子候之與語，便縛至。」既而果然。問之，乃與婦私通，共殺其夫，聞出獄探消息，憚近縣，故遠相候耳。一縣稱爲神明。"
      },
      {
        "index": 63,
        "text": "捕僧釋冤"
      },
      {
        "index": 64,
        "text": "元絳攝上元令。有甲與乙被酒相毆，甲歸臥，夜爲盜斷足，妻執乙詣縣，而甲已死。絳遺其妻曰：「歸治而夫喪，乙已服矣。」陰使跡其後，見一僧迎之私語。即捕僧，乃乘機與其妻共殺甲者。"
      },
      {
        "index": 65,
        "text": "井中死人"
      },
      {
        "index": 66,
        "text": "張知潤州，有報井中死人者，一婦人往視曰：「吾夫也。」令其親鄰驗之，井深莫可辨。曰：「眾不能辨，婦人何遂知其爲夫？」即付所司鞫之，果其婦與奸夫所謀者。"
      },
      {
        "index": 67,
        "text": "食用左手王維熙鹽城尉，有群飲而斃者，俱不伏罪。脫其械而與飲食，問一人曰：「汝用左手，而死者傷右，尚何拒？」囚無辯，而擬抵。"
      },
      {
        "index": 68,
        "text": "盜首私宰"
      },
      {
        "index": 69,
        "text": "葉賓知南安，有盜截牛舌，其主以聞。賓陽叱去，陰令屠之。即有首私宰耕牛者，賓曰：「截牛舌者汝也。」果服。"
      },
      {
        "index": 70,
        "text": "留刀獲盜"
      },
      {
        "index": 71,
        "text": "劉崇龜爲廣州刺史。有少年泊舟江濱，見一妙姬倚閭，殊不避，少年挑之，曰：「黃昏到宅。」是夕，果啟扉待之。少年未至，一次入扉，姬不知，即身就之。盜疑見執，遂刺姬死，遺刀而逃。少年後至，踐其血，仆地，捫之，見死者，急出。明日，其家隨血跡至江岸，岸上人云：「夜有某客船去矣。」捕者追獲，具實吐之，觀其刀乃屠家物。崇龜下令曰：「某日演武，大饗士，集合境庖丁。」既集，復曰：「已晩。留刀於廚。」陰以殺人刀換下。比明，各來請刀，獨一屠不認。因詰之，曰：「此非某刀，乃某人刀耳。」命擒之，則已竄矣。崇龜以合死之囚代少年，侵夜斃於市。竄者知囚已斃，不一二夕歸家，遂就擒服罪。"
      },
      {
        "index": 72,
        "text": "命取佛首"
      },
      {
        "index": 73,
        "text": "程顥爲主簿，僧寺有石佛，歳傳佛首放光，士民競往。顥戒曰：「俟後現，當取其首。」就觀之，光遂止。"
      },
      {
        "index": 74,
        "text": "識猴爲盜"
      },
      {
        "index": 75,
        "text": "楊繪知興元。有盜庫縑者，繪跡蹤之，不類人所出入。乃呼戲沐猴者，一訊而服。"
      },
      {
        "index": 76,
        "text": "聞哭知奸"
      },
      {
        "index": 77,
        "text": "國僑，字子產，嘗晨出，聞婦人哭，使吏執而訊之，則手絞其夫者也。吏問故，子產曰：「凡人於所親愛也，始病而憂，臨危而懼，已死而哀。今哭夫已死，不哀而懼，是以知其有奸也。」"
      },
      {
        "index": 78,
        "text": "河伯娶婦"
      },
      {
        "index": 79,
        "text": "西門豹爲鄴令，俗故信巫，歳月河伯娶婦以攫利，選室女以投於河，豹及期往視，其女曰：「醜！煩大巫先報河伯，如其不欲，還當另選美者。」呼吏投巫於河。少頃，曰：「何久不復我？」又投一人往速。群奸驚懼，乞命。從此弊絶。"
      },
      {
        "index": 80,
        "text": "哭夫不哀"
      },
      {
        "index": 81,
        "text": "嚴遵爲揚州行部，聞道旁女子哭，而聲不哀，問之，云：「夫遭火死。」遵使輿屍到，令人守之，曰：「當有物往。」更日，有蠅聚頭所。遵令披視，鐵錐貫頂，乃以淫殺其夫者。"
      },
      {
        "index": 82,
        "text": "命七給子"
      },
      {
        "index": 83,
        "text": "張知杭州。有子與婿訟家產者，婿言：舅終，子才三歳，遺書令異日三分付子，婿得其七。曰：「汝婦翁，智人也，以七與子，子死矣。」命三給婿，七給子。"
      },
      {
        "index": 84,
        "text": "怒逮婦人"
      },
      {
        "index": 85,
        "text": "王克敬爲兩浙運使，有逮犯私鹽者，以一少婦至，克敬怒曰：「豈有逮婦人於百裏外，與吏卒雜處者，汙教甚矣！」自後不許。著爲令。"
      },
      {
        "index": 86,
        "text": "斷絲及雞"
      },
      {
        "index": 87,
        "text": "傅琰山陰令，有賣針、賣糖老嫗，爭團絲訴琰，琰令掛絲於柱，鞭之，微視有鐵屑，乃罰賣糖者。又二野父爭雞，問何以飼雞，一雲豆，一雲粟。破雞得粟，罪言豆者。民稱傅聖。"
      },
      {
        "index": 88,
        "text": "老翁兒無影"
      },
      {
        "index": 89,
        "text": "丙吉知陳留，富翁九十無男，娶鄰女，一宿而死，後產一男，其女曰：「吾父娶，一宿身亡，此子非吾父之子。」爭財久而不決。丙吉云：「嘗聞老翁兒無影，不耐寒。」其時秋暮，取同歳兒解衣試之，老翁兒獨呼寒，日中果無影，遂直其事。"
      },
      {
        "index": 90,
        "text": "斷鬼石"
      },
      {
        "index": 91,
        "text": "石璞，江西副使。時有民娶婦三日，婿與婦往拜嶽家。婿先婦，婦後，失之，遍索不獲。婦翁訟婿殺女，婿不勝榜掠，自誣服。璞猶疑殺人而棄屍，必深怨者爲之。彼新婚燕好，胡乃爾爾。夜齋沐焚香，祝曰：「此獄關綱常，萬一婦與人私，而夫枉死，且受汙名，於理安乎？神其以夢示我！」果夢神授一「麥」字。璞曰：「此兩人夾一人也，獄有歸矣！」比明，令械囚待時行刑。囚未出，璞見一童子窺門內，乃令人牽入，曰：「爾羽客，胡爲至此，得非爾師令偵某囚事耶？」童子大驚，吐實，乃二道士素與婦通，見匿之麥叢中。人因號曰斷鬼石。"
      },
      {
        "index": 92,
        "text": "視首皮肉"
      },
      {
        "index": 93,
        "text": "民有利侄之富者，醉而拉殺之於家。其長男與妻相惡，欲借奸名並除之，乃斬妻首，並拉殺之，首以報宮。時知懸尹見心迎上司於二十裏外，聞報時已三鼓，見心從燈下視其首，一首皮肉上縮，一首不然。即詰之曰：「兩人是一時殺否？」答曰：「然。」曰：「婦有子女乎？」曰：「有一女，方數歳。」見心曰：「汝且寄獄，俟旦鞫之。」別發一票，速取某女來。女至，則攜入衙，以果食之，好言細問，竟得其情，父子服罪。"
      },
      {
        "index": 94,
        "text": "法驗女眉及喉"
      },
      {
        "index": 95,
        "text": "劉鳴謙守杭州，有劉氏女所居淺陋，鄰少年張窺其艾，夜躍上樓，穴窗入。女大呼賊，父驚起，鄰少年不能脫，執而髡之。少年昆弟號於眾曰：「伊父實以女倀而又阱之。」女聞之，拊膺曰：「天乎！辱人至於此。」遂自縊。張乃賄其父金，當讞訴女已承汙，特羞奸露耳。鳴謙得女貞烈、父受金狀，乃令以法驗女眉及喉，實處子。與從事劉公訊治之，張伏法。百姓謠曰：「兩劉哲，一劉烈，江河海流合。」"
      },
      {
        "index": 96,
        "text": "花瓶水殺人"
      },
      {
        "index": 97,
        "text": "汪待舉守郡部。民有飲客者，客醉臥空室中。客夜醉渴，索漿不得，乃取花瓶水飲之。次早啟戸，客死矣。其家訟之，待舉究中所有物，惟瓶中浸旱蓮花而已。試以飲死囚，立死，訟乃白。"
      },
      {
        "index": 98,
        "text": "識斷"
      },
      {
        "index": 99,
        "text": "斬亂絲"
      },
      {
        "index": 100,
        "text": "高洋內明而外晦，眾莫能知，獨歡異之，曰：「此兒識慮過吾。」時歡欲觀諸子意識，使各治亂絲，洋獨持刀斬之，曰：「亂者必斬。」"
      },
      {
        "index": 101,
        "text": "立破枉獄"
      },
      {
        "index": 102,
        "text": "陸光祖爲令。才士盧被前令枉坐重辟，數十年相沿，以其富不敢爲之白。陸至，訪實，即日破械出之，然後聞於臺使者。使者曰：「此人富有聲。」陸曰：「但當問其枉不枉，不當問其富不富。不枉，夷、齊無生理；果枉，陶朱無死法。」使者甚器之。後行取爲吏部，黜陟自由，絶不關白臺省。"
      },
      {
        "index": 103,
        "text": "即斬叛使"
      },
      {
        "index": 104,
        "text": "胡興爲趙府長史。漢庶人將反，密使至，趙王大驚，將執奏之。興曰：「彼舉事有日矣！何暇奏乎？萬一事泄，是趣之叛。」一日盡殲之。漢平，宣廟聞斬使事，曰：「吾叔非二心者！」趙遂得免。"
      },
      {
        "index": 105,
        "text": "監國解紛"
      },
      {
        "index": 106,
        "text": "張説有辨才，能斷大議。景雲初，帝謂侍臣曰：「術家言，五日內有急兵入宮，奈何？」左右莫對。説進曰：「此讒謀動東宮耳！陛下若以太子監國，則名分定，奸膽破，蜚語塞矣。」帝如其言，議遂息。"
      },
      {
        "index": 107,
        "text": "斷殺不孝"
      },
      {
        "index": 108,
        "text": "張晉爲刑部，時有與父異居而富者，父夜穿垣，子以爲盜也，其入，撲殺之，取燈視之，父也。吏議：子殺父，不宜縱；而實拒盜，不知其爲父，又不宜誅。獄久不決。晉判曰：「殺賊可恕，不孝當誅。子有余財，而使父貧爲盜，不孝明矣！」竟殺之。"
      },
      {
        "index": 109,
        "text": "刺酋試藥"
      },
      {
        "index": 110,
        "text": "曹克明有智略，真宗朝累官十州都巡檢。酋蠻來獻藥一器，曰：「此藥凡中箭者傅之，創立愈。」克明曰：「何以驗之？」曰：「請試雞犬。」克明曰：「當試以人。」取箭刺酋股而傅以藥，酋立死。群酋慚懼而去。"
      },
      {
        "index": 111,
        "text": "杖逐桎梏"
      },
      {
        "index": 112,
        "text": "黃震爲廣德通判。廣德俗有自帶枷鎖求赦於神者，震見一人，召問之，乃兵也。即令自招其罪，卒曰：「無有。」震曰：「爾罪必多，但不可對人言，故告神求赦耳。」杖而逐之。此風遂絶。"
      },
      {
        "index": 113,
        "text": "一錢斬吏"
      },
      {
        "index": 114,
        "text": "張□在崇陽，一吏自庫中出，鬢邊一錢，詰之，乃庫中錢也。命杖之，吏勃然曰：「一錢何足道！乃杖我耶？」強項不屈。固命杖之。吏曰：「爾能杖我，不能殺我。」判云：「一日一錢，千日千錢，繩鋸木斷，水滴石穿。」自杖劍下階斬其首，申府自劾。崇陽人至今傳之。"
      },
      {
        "index": 115,
        "text": "強項令"
      },
      {
        "index": 116,
        "text": "董宣爲洛陽令，湖陽公主家奴殺人，宣就主車前取殺之。主訴於帝，帝令宣謝主，宣不拜。帝令捺伏，宣以手據地不俯。帝敕曰：「強項令去！」"
      },
      {
        "index": 117,
        "text": "南山判"
      },
      {
        "index": 118,
        "text": "武後時，李元□遷雍州司戸。太平公主與僧爭碾□，元判與僧。長史竇懷貞大懼，促改判。大署判尾曰：「南山可移，此判終無搖動也。」"
      },
      {
        "index": 119,
        "text": "腕可斷"
      },
      {
        "index": 120,
        "text": "唐韓，宰相韋貽範母喪，詔還位，當草制，言貽範居喪不數月使治事，傷孝子心。學士使馬從皓逼草之，曰：「腕可斷，制不可草！」"
      },
      {
        "index": 121,
        "text": "麻出必壞"
      },
      {
        "index": 122,
        "text": "唐德宗欲相裴延齡，陽城爲諫議，曰：「白麻出，我壞之！」慟哭於廷，齡遂不得相。"
      },
      {
        "index": 123,
        "text": "判誅舞文"
      },
      {
        "index": 124,
        "text": "柳公綽爲節度使，行部至鄕縣，有奸吏舞文誣其縣令貪者。縣令以公素持法，必殺貪官。公綽判曰：「贓吏犯法法在，奸吏犯法法亡。」竟誅舞文者。"
      },
      {
        "index": 125,
        "text": "鐵船渡海"
      },
      {
        "index": 126,
        "text": "賈郁性峭直，不能容過。爲仙遊令，及受代，一吏酗酒，郁怒曰：「吾再典此邑，必懲此輩。」吏揚言曰：「造鐵船渡海也。」郁後復典是邑，吏盜庫錢數萬，郁判曰：「竊銅鏹以肥家，非因鼓鑄；造鐵船而渡海，不假爐錘。」因決杖徙之。"
      },
      {
        "index": 127,
        "text": "其情可原"
      },
      {
        "index": 128,
        "text": "孫唐卿判陜州，民有母再嫁而死，乃葬父，遂盜母之喪而葬之。有司論以法，唐卿曰：「是知有孝，不知有法，其情可原。」乃判釋之。"
      },
      {
        "index": 129,
        "text": "問大姓主名"
      },
      {
        "index": 130,
        "text": "周紆爲洛陽令。下車，先問大姓主名，吏數閭裏豪強以對。紆厲聲怒曰：「本問貴戚若馬、竇等輩，豈能知此賣蔡傭乎？」於是京師肅然。"
      },
      {
        "index": 131,
        "text": "引燭焚詔"
      },
      {
        "index": 132,
        "text": "李沆爲平章。一夕，真宗遣使持手詔欲以劉美人爲貴妃，沆對使者引燭焚詔，附奏曰：「但道臣沆以爲不可。」其議遂寢。"
      },
      {
        "index": 133,
        "text": "天何言哉"
      },
      {
        "index": 134,
        "text": "真宗恥澶淵之盟，聽王欽若天書之計，而行封禪。待制孫言於帝曰：「以臣愚所聞，天何言哉？豈有書也？」帝默然。"
      },
      {
        "index": 135,
        "text": "禮宜從厚"
      },
      {
        "index": 136,
        "text": "李宸妃薨，太後欲以宮人禮治喪於外，呂夷簡爲首相，奏禮宜從厚。後怒曰：「相公欲離間吾母子耶！」夷簡曰：「他日太後不欲全劉氏乎？」時有詔，欲鑿宮城垣以出喪。夷簡乃謂內侍羅崇勛曰：「宸妃誕育聖躬，而喪不成禮，異日必有受其罪者，莫謂夷簡今日不言也。當以後服殮，用水銀。」崇勛馳告太後，乃許之。後荊王元儼爲帝言：「陛下乃李宸妃所生，妃死以非命。」帝因慟號累日，下詔自責，幸洪福寺祭告，易梓宮，親啟視之。妃以水銀，故玉色如生，冠服如皇後。帝嘆曰：「人言其可信哉！」待劉氏加厚。"
      },
      {
        "index": 137,
        "text": "奏留祠廟"
      },
      {
        "index": 138,
        "text": "張方平判應天府。時司農遵王安石鬻祠廟於民法，方平托劉摯爲奏曰：「閼伯遷商丘，主祀香火，爲國家盛德，所乘歷世尊爲大祀。微子宋始封之君，開國此地，是本朝受命建業所因。又有雙廟，乃唐張巡、許遠孤城死賊，能捍大患。今若令承買小人規利，冗褻瀆慢，何所不爲！歳取微細，實傷國體。欲望留此三廟，以慰邦人崇奉之意。」疏上，帝震怒，批牘尾曰：「慢神辱國，無甚於斯！」於是天下祠廟皆得罷賣。"
      },
      {
        "index": 139,
        "text": "收縛誣罔"
      },
      {
        "index": 140,
        "text": "雋不疑爲京兆尹。有男子乘犢車，詣北闕，自謂衞太子。詔列侯公卿以下雜職視。至者莫敢言。不疑後至，叱從吏收縛。曰：「昔蒯聵出奔，輒拒而不納，《春秋》是之。衞太子得罪先帝，亡不即死，今來自請，此罪人也。」遂送詔獄。上與霍光嘉之，曰：「公卿大臣當用有經術明於大誼者。」驗治，得奸詐，坐誣罔不道，要斬。"
      },
      {
        "index": 141,
        "text": "捕脯小龍"
      },
      {
        "index": 142,
        "text": "程顥爲上元主簿，有善政。茅山池有小龍，得見者奉以神，民走若狂。顥捕而脯之。"
      },
      {
        "index": 143,
        "text": "汰僧爲兵"
      },
      {
        "index": 144,
        "text": "宋胡旦通判州。時江南初平，汰李氏所度僧，十減六七。旦曰：「彼無田廬可歸，將聚而爲盜。」乃悉黥爲兵。以同時所汰尼僧配之。"
      },
      {
        "index": 145,
        "text": "俟面奏"
      },
      {
        "index": 146,
        "text": "寇天敘以應天府丞攝尹事。時武宗南巡，權嬖鴟張索賄，拂其意，禍且立至。天敘曰：「與其行賄改節，不若得罪去官。」凡有所需，直阻之，曰：「俟面奏，旨與則與，皆莫誰何！」駐蹕九閱月，費且不資，而民不病。"
      },
      {
        "index": 147,
        "text": "破柱戮奸"
      },
      {
        "index": 148,
        "text": "李膺拜司隸校尉，時小黃門張讓弟朔爲野王令，貪殘無道，畏膺威嚴，逃還京師，匿於兄家合柱中。膺知其狀，率吏卒破柱取朔，付洛陽獄。受辭畢，即殺之。自此諸黃門常侍皆鞠躬屏氣。時朝廷日亂，綱紀頹弛，而膺獨持風裁，以聲自高，有景仰之者。"
      },
      {
        "index": 149,
        "text": "清廉"
      },
      {
        "index": 150,
        "text": "冰壺"
      },
      {
        "index": 151,
        "text": "杜詩：「冰壺玉鑒懸清秋。」姚元崇所作《冰壺》，言其洞徹無瑕，澄空見底。杜詩清廉，有類於是。"
      },
      {
        "index": 152,
        "text": "齋馬"
      },
      {
        "index": 153,
        "text": "唐馮元叔歷浚儀、始平尹，單騎赴任，未常以妻子之官。所乘馬，不食民間芻豆。人謂之齋馬。"
      },
      {
        "index": 154,
        "text": "廉能"
      },
      {
        "index": 155,
        "text": "《周禮·天官》：以聽官府之六計弊群吏之治，一廉善，二廉能，三廉敬，四廉正，五廉法，六廉辨。"
      },
      {
        "index": 156,
        "text": "冰清衡平"
      },
      {
        "index": 157,
        "text": "華康直知光化，豐稷知谷城，廉而且平。時人歌之曰：「華光化，豐谷城，清如冰，平如衡。」"
      },
      {
        "index": 158,
        "text": "釜中生魚"
      },
      {
        "index": 159,
        "text": "晉範丹字史雲，桓帝時爲萊蕪長。人歌之曰：「甑中生塵範史雲，釜中生魚範萊蕪。」"
      },
      {
        "index": 160,
        "text": "留犢"
      },
      {
        "index": 161,
        "text": "魏時苗，爲壽春令。始至官，乘簿笨車、黃牛、布被囊。歳余，牛生一犢。及去，留其犢，謂主簿曰：「令來時，本無此犢，犢是淮南所生，故留之。」明交河令葉好文，亦留三犢與貧民爲耕。"
      },
      {
        "index": 162,
        "text": "酹酒還獻"
      },
      {
        "index": 163,
        "text": "後漢張奐，爲安定屬國都尉。有羌人獻金、馬者，奐召主簿張祁入，於羌前，以酒酹地曰：「使馬如羊，不以入□；使金如粟，不以入懷。」悉以還之，威化大行。"
      },
      {
        "index": 164,
        "text": "食饌一口"
      },
      {
        "index": 165,
        "text": "北方彭城王攸自滄州召還，父老相率具饌，曰：「殿下惟飲此鄕水，未嘗百姓饌，聊獻疏薄。」攸食一口。"
      },
      {
        "index": 166,
        "text": "臣心如水"
      },
      {
        "index": 167,
        "text": "前漢成帝時，鄭崇爲尚書，好直諫，貴戚多譖之。上責崇曰：「君門如市，何以欲禁絶貴戚？」崇對曰：「臣門如市，臣心如水。」"
      },
      {
        "index": 168,
        "text": "清乎尚書之言"
      },
      {
        "index": 169,
        "text": "後漢鐘離意，爲尚書令。交趾太守張恢，坐贓伏法，以資物陳於帝前，詔頒賜群臣。意得珠璣，悉以委地。帝怪之，答曰：「孔子忍渴於貪泉，曾參回車於勝母，惡其名也。贓穢之資，誠不敢拜受。」上嘆曰：「清乎尚書之言！」"
      },
      {
        "index": 170,
        "text": "乘止一馬"
      },
      {
        "index": 171,
        "text": "朱敬則爲盧州刺史，代還，無淮南一物，所乘止一馬。"
      },
      {
        "index": 172,
        "text": "酌水奉餞"
      },
      {
        "index": 173,
        "text": "隋趙範爲齊州別駕。入朝，父老送之，曰：「公清如水，請酌一杯水以奉餞。」"
      },
      {
        "index": 174,
        "text": "郁林石呉陸績爲郁林太守，罷歸無裝，舟輕不能過海，乃取一大石置舟中以歸。人號郁林石。"
      },
      {
        "index": 175,
        "text": "只談風月徐勉遷吏部尚書，常與門人夜集，有爲人求官者，勉曰：「今夕只可談風月，不宜及公事。」"
      },
      {
        "index": 176,
        "text": "市肉三斤"
      },
      {
        "index": 177,
        "text": "海瑞爲淳安令。一日，胡總制語三司諸道曰：「昨聞海令市肉三斤矣，可往察之。」乃知爲母上壽所需也。"
      },
      {
        "index": 178,
        "text": "一文不直"
      },
      {
        "index": 179,
        "text": "薛大楹主南昌簿，嘗標其門曰：「要一文，不直一文。」"
      },
      {
        "index": 180,
        "text": "原封回贈"
      },
      {
        "index": 181,
        "text": "呉讓知臨桂縣，不三年，超升慶遠知府。南丹諸土官各饋金爲贄，讓卻不受，口占絶句遺之，曰：「貪泉爽酌吾何敢，暮夜懷金豈不知？寄語丹州賢太守，原封回贈莫相疑。」"
      },
      {
        "index": 182,
        "text": "書堂自勵"
      },
      {
        "index": 183,
        "text": "陳幼學知湖州，書於堂曰：「受一文枉法錢，幽有鬼神明有禁；行半點虧心事，遠在兒孫近在身。」"
      },
      {
        "index": 184,
        "text": "畫菜於堂徐九經令句容，及滿去，父老兒稚挽衣泣曰：「公幸訓我！」公曰：「惟儉與勤及忍耳。」嘗圖一菜於堂，題曰：「民不可有此色，士不可無此味。」至是，父老刻所畫菜，而書勤儉忍三字於上，曰：「徐公三字經。」"
      },
      {
        "index": 185,
        "text": "禦書褒清"
      },
      {
        "index": 186,
        "text": "程元鳳官拜右丞相兼樞密。禦書「清忠儒碩昭光」六字褒之。"
      },
      {
        "index": 187,
        "text": "清白太守子"
      },
      {
        "index": 188,
        "text": "王應麟守徽州，其父偽嘗守是郡，父老曰：「此清白太守子也。」"
      },
      {
        "index": 189,
        "text": "劉窮"
      },
      {
        "index": 190,
        "text": "劉璽，龍驤衞人。少業儒，長襲世職，居官廉潔，人呼爲「青菜劉」，或呼爲「劉窮」。繼推總漕運，上識其名，喜曰：「是劉窮耶？可其奏。」"
      },
      {
        "index": 191,
        "text": "清化著名"
      },
      {
        "index": 192,
        "text": "韋少好文學，群言秘要之義，無不綜覽。後仕後季龍，歷守七郡，鹹以清化著名。"
      },
      {
        "index": 193,
        "text": "廉讓之間範柏年初見宋明帝，言及廣州貪泉，因問：「卿州復有此水不？」答曰：「梁州惟有文川武鄕、廉泉讓水。」又問：「卿宅何處？」曰：「臣所居廉讓之間。」帝嗟其善答。"
      },
      {
        "index": 194,
        "text": "清白遺子孫"
      },
      {
        "index": 195,
        "text": "鄭述祖仕齊，爲兗州刺史。其父亦嘗爲此州。百姓歌之曰：「大鄭公，小鄭公，相去五十載，風教尚有同。」及病，曰：「一生富貴足矣！以清白之名遺子孫，死無所恨。」"
      },
      {
        "index": 196,
        "text": "清有父風□柳，仲郢子，爲嶺南節度副使。廨中桔熟，既食，乃納直於官。拜禦史大夫，清直有父風。"
      },
      {
        "index": 197,
        "text": "懸魚"
      },
      {
        "index": 198,
        "text": "羊續，南陽守。入境，即微服間行，凡令長貪潔，吏民良猾者，皆廉知其狀，一郡震竦。府丞以生魚獻，受而懸之庭柱。其後進，妻率子秘入郡舍，不納，妻怒檢室中，惟衾鹽菜而已。"
      },
      {
        "index": 199,
        "text": "自控妻驢"
      },
      {
        "index": 200,
        "text": "宋李若谷赴長社主簿，自控妻驢，故人韓億爲負行李。將入境，謂韓曰：「恐縣吏迎至。」篋中止有錢六百，以其半遺韓，相持大哭而別。"
      },
      {
        "index": 201,
        "text": "埋羹"
      },
      {
        "index": 202,
        "text": "王，寧波守。操行廉潔，自奉尤儉約。一日，見饌兼魚肉，大怒，令輟而瘞之，號「埋羹太守」。"
      },
      {
        "index": 203,
        "text": "進餅不受"
      },
      {
        "index": 204,
        "text": "明戴鵬，會稽知縣，清慎自守。時軍駐四明，鵬往供饋餉。期限嚴急，率民歩行，日晡饑甚，從者進餅，卻不受，掬道旁水飲之。"
      },
      {
        "index": 205,
        "text": "僅二竹籠"
      },
      {
        "index": 206,
        "text": "明軒由禦史出爲按察使，清約自持，四時一布袍，常蔬食。約諸僚友，三日出俸市肉一斤，多不能堪。待故舊，惟一肉，或殺雞，輒驚曰：「軒廉使殺雞待客矣。」後以都禦史致仕。上問曰：「昔浙江廉使考滿歸家，僅二竹籠，是汝乎？」頓首謝。"
      },
      {
        "index": 207,
        "text": "符青菜"
      },
      {
        "index": 208,
        "text": "明符驗，守常州，不攜家，持二敝簏，一童仆，日供惟蔬，人目爲「符青菜」。銳意鋤強，凡橫於鄕者，雖竄匿，期必得之，茍奉法而至，亦不深求。歳大旱蝗，日循行督捕。每出，以筐盛米數升、柴數束自給，不勞民供億。"
      },
      {
        "index": 209,
        "text": "清乃獲罪"
      },
      {
        "index": 210,
        "text": "南北朝沈瓚之丹徒令，以清介不通左右被譖，逮系尚方。帝召問，對曰：「臣清乃獲罪。」帝曰：「清何以獲罪？」曰：「無以奉要人耳。」帝問要人爲誰，指曰：「此赤衣諸郎皆是。」復任丹徒。"
      },
      {
        "index": 211,
        "text": "橐無可贈"
      },
      {
        "index": 212,
        "text": "南北朝劉溉建安太守。故人任以詩寄溉，求一衫。溉檢中無可贈者，答詩曰：「予衣本百結，閩鄕徒八蠶。」"
      },
      {
        "index": 213,
        "text": "不持一硯"
      },
      {
        "index": 214,
        "text": "包拯知端州。州歳貢硯，必進數倍以遺要人。拯命僅足貢數即已。秩滿歸，不持一硯。"
      },
      {
        "index": 215,
        "text": "日唯啖菜"
      },
      {
        "index": 216,
        "text": "宋姚希得知靜江。官署舊以錦爲幕，希得曰：「吾起家書生，安用此！」命以布易之。日惟啖菜，一介不妄取也。"
      },
      {
        "index": 217,
        "text": "命還砧石"
      },
      {
        "index": 218,
        "text": "宋淩沖令含山，律己甚嚴，一介不妄取。見歸裝有一砧石，詫曰：「非吾來時物也。」命還之。"
      },
      {
        "index": 219,
        "text": "毋撓其清"
      },
      {
        "index": 220,
        "text": "唐蔣歷長安、鹹陽、高陵諸邑令，多卓異聲。郭子儀過高陵，戒麾下曰：「蔣賢令供億，得蔬食足矣。毋撓其清也！」"
      },
      {
        "index": 221,
        "text": "杯水餞公"
      },
      {
        "index": 222,
        "text": "隋趙軌，齊川別駕。東鄰有桑椹落其庭，軌遣拾還之。及被召，父老揮泣送曰：「公清如水，不敢以壺漿相混，敬持杯水餞公。」軌受而飲之。"
      },
      {
        "index": 223,
        "text": "掛床去任"
      },
      {
        "index": 224,
        "text": "三國裴潛，兗州刺史。嘗作一胡床，及去任，掛之梁間。人服其介。"
      },
      {
        "index": 225,
        "text": "置瓜不剖"
      },
      {
        "index": 226,
        "text": "蘇瓊守清河。先達趙穎獻園瓜，瓊勉留置梁上，不剖食。人聞受穎瓜，競獻新果，至門，知瓜猶在，相顧而去。"
      },
      {
        "index": 227,
        "text": "受職"
      },
      {
        "index": 228,
        "text": "筮仕《左傳》：畢萬筮仕於晉，遇屯之比。辛廖占之曰：「吉。」"
      },
      {
        "index": 229,
        "text": "下車"
      },
      {
        "index": 230,
        "text": "李白爲南昌宰去思碑云：「未下車，人懼之；既下車，人愛之！」"
      },
      {
        "index": 231,
        "text": "瓜期"
      },
      {
        "index": 232,
        "text": "《左傳》：齊侯使連稱、管至父戍葵丘，瓜時而往，曰：「及瓜而代。」"
      },
      {
        "index": 233,
        "text": "書考"
      },
      {
        "index": 234,
        "text": "《書經》：三載考績。三考黜陟幽明。"
      },
      {
        "index": 235,
        "text": "增秩"
      },
      {
        "index": 236,
        "text": "前漢宣帝曰：「太守吏民之本，數變易則下不安。民知其將久，不可欺罔，乃服從其教化。」故二千石有治績，輒以璽書勉勵，增秩賜金。"
      },
      {
        "index": 237,
        "text": "報政"
      },
      {
        "index": 238,
        "text": "《史記》：伯禽受封之魯，三年然後報政。周公曰：「何遲也？」伯禽曰：「變其俗，革其祀喪，三年而後除之，故遲。」太公封於齊，五月而報政。周公曰：「何速也？」曰：「吾簡其君臣禮，從其俗也，故速。」"
      },
      {
        "index": 239,
        "text": "一行作吏"
      },
      {
        "index": 240,
        "text": "晉嵇叔夜與山巨源書云：「遊山澤，觀魚鳥，心甚樂之。一行作吏，此事便廢。」"
      },
      {
        "index": 241,
        "text": "窮猿奔林"
      },
      {
        "index": 242,
        "text": "李充字弘度，嘗嘆不被遇。殷浩問：「君能屈誌百裏否？」李答曰：「北門之嘆，久已上聞。窮猿奔林，豈暇擇木？」遂授剡縣。"
      },
      {
        "index": 243,
        "text": "有蟹無監州"
      },
      {
        "index": 244,
        "text": "宋初通判與知州爭權，每云：「我是州監！」有錢昆者浙人，嗜蟹，嘗求補外郡，曰：「但得有蟹無監州則可。」東坡詩云：「欲向君王乞符竹，但憂無蟹有監州。」"
      },
      {
        "index": 245,
        "text": "致仕遺愛"
      },
      {
        "index": 246,
        "text": "蜘蛛隱"
      },
      {
        "index": 247,
        "text": "龔舍仕楚，見飛蟲觸蜘蛛網而死，嘆曰：「仕宦亦人之羅網也。」遂掛冠而去。時號爲「蜘蛛隱」。"
      },
      {
        "index": 248,
        "text": "從赤松子遊"
      },
      {
        "index": 249,
        "text": "張良辭高祖曰：「臣以三寸舌爲帝者師，封萬戸侯，此布衣之極，於願足矣。願棄人間事，從赤松子遊。」"
      },
      {
        "index": 250,
        "text": "鴟夷子皮"
      },
      {
        "index": 251,
        "text": "範蠡滅呉，以大名之下難以久居，且勾踐可與同患難，不可以同安樂，遂乘輕舟泛湖而去，自號鴟夷子皮。"
      },
      {
        "index": 252,
        "text": "東門掛冠"
      },
      {
        "index": 253,
        "text": "漢逢萌見王莽殺其子，告友人曰：「三綱絶矣！不去，禍將及。」遂掛冠東門而去。"
      },
      {
        "index": 254,
        "text": "思蒓鱸"
      },
      {
        "index": 255,
        "text": "晉張翰，齊王辟爲大司馬功曹。翰見秋風起，思呉江蒓羹鱸膾，嘆曰：「人生貴適意，安能羈官數千裏！」遂命駕而歸。"
      },
      {
        "index": 256,
        "text": "二疏歸老"
      },
      {
        "index": 257,
        "text": "漢疏廣爲太傅，兄子受爲少傅。廣謂受曰：「吾聞知足不辱，知止不殆，豈若告老，以歸骸骨。」即日辭官，上許之。故人設餞東門，觀者皆曰：「賢者二大夫！」"
      },
      {
        "index": 258,
        "text": "瞺被而出"
      },
      {
        "index": 259,
        "text": "晉魏舒爲尚書郎。時欲沙汰郎官，非其才者罷之。舒曰：「我即其人也。」被而出。同僚素無清問者鹹有愧色。"
      },
      {
        "index": 260,
        "text": "棄荏席黴"
      },
      {
        "index": 261,
        "text": "晉文公棄荏席，黴黑。舅犯辭歸，言文公棄其臥席之黴黑。舅犯以其棄舊戀新，故辭歸。"
      },
      {
        "index": 262,
        "text": "乞骸骨"
      },
      {
        "index": 263,
        "text": "漢宣帝朝，丞相韋賢以老病乞骸骨，賜黃金百斤，安車駟馬，罷就第。丞相政仕自賢始。"
      },
      {
        "index": 264,
        "text": "甘棠"
      },
      {
        "index": 265,
        "text": "《詩經》：「蔽芾甘棠，勿剪勿伐，召伯所茇。」召伯巡行南陽，聽政於甘棠。後人思其恩澤，故戒勿剪伐。"
      },
      {
        "index": 266,
        "text": "生祠"
      },
      {
        "index": 267,
        "text": "漢於公決獄，平民立祠生祀之。生祀始此。"
      },
      {
        "index": 268,
        "text": "脫靴"
      },
      {
        "index": 269,
        "text": "唐崔戎自刺史遷官，民擁留抱持，取其靴。今之脫靴始此。"
      },
      {
        "index": 270,
        "text": "桐鄕"
      },
      {
        "index": 271,
        "text": "前漢朱邑爲桐鄕令，病且死，屬其子曰：「我故後，吏民必葬我於桐鄕。後世子孫奉我，或不如桐鄕百姓。」"
      },
      {
        "index": 272,
        "text": "野哭"
      },
      {
        "index": 273,
        "text": "子產相鄭。及卒，國人哭於巷，農夫哭於野，商人罷市而哀，流涕三月，不聞琴瑟之聲。"
      },
      {
        "index": 274,
        "text": "墮淚碑晉羊□以清德聞。及死，南州爲之罷市，巷哭者聲相接，葬於峴山。百姓望其碑者。輒流淚，謂之墮淚碑。"
      },
      {
        "index": 275,
        "text": "童不歌謠"
      },
      {
        "index": 276,
        "text": "秦五大夫百裏奚卒，秦人巷哭，童子不歌謠，舂者不相杵。"
      },
      {
        "index": 277,
        "text": "下馬陵"
      },
      {
        "index": 278,
        "text": "董仲舒墓在長安，人思其德，過者下馬，人謂之下馬陵。後世誤稱蝦蟆陵。"
      },
      {
        "index": 279,
        "text": "扳轅臥轍"
      },
      {
        "index": 280,
        "text": "漢侯霸爲臨淮太守，被召，百姓扳轅臥轍，願留期年，奔送百裏。"
      },
      {
        "index": 281,
        "text": "截鐙留鞭"
      },
      {
        "index": 282,
        "text": "唐姚崇受代日，民吏泣擁馬首，截鐙留鞭，止其不去。"
      },
      {
        "index": 283,
        "text": "眾庶從居"
      },
      {
        "index": 284,
        "text": "魏德梁遷貴鄕長，爲政清靜，不嚴而肅。轉館陶長，既至，老幼如見父母。二縣父老爭請留之，郡不能決。會使者至，乃斷從貴鄕。館陶眾庶從而居者數百家。"
      },
      {
        "index": 285,
        "text": "與侯同久"
      },
      {
        "index": 286,
        "text": "柳不華武岡路總管，守境衞民幾二十年，民歌之曰：「前有公綽，武岡父母。今之郡侯，無乃其後。足我衣食，安我田畝。我子我孫，與侯同久。」"
      },
      {
        "index": 287,
        "text": "不犯遺錢"
      },
      {
        "index": 288,
        "text": "鄭廬州刺史。黃巢掠淮南，移檄請無犯州境，巢爲斂兵，州獨完。秩滿去，遺錢千緡，藏州庫。後他盜至，曰：「鄭使君錢。」不敢犯。"
      },
      {
        "index": 289,
        "text": "天賜策"
      },
      {
        "index": 290,
        "text": "何比幹，字少卿，汝陰人，漢武帝朝廷尉。時張湯持法嚴，而比幹務平恕，所全活者數千人，淮南號曰「何公」。忽有老嫗造門曰：「先世有陰德及公之身，又治獄多平反。今天賜策，以廣公後。」因出懷中策九百九十枚，曰：「子孫佩印符者如此算。」"
      },
      {
        "index": 291,
        "text": "再任"
      },
      {
        "index": 292,
        "text": "陶侃再爲荊州，黃霸再爲潁州，郭再爲並州，陳蕃再爲樂安，寇恂再爲河南，耿純再爲東郡。"
      },
      {
        "index": 293,
        "text": "降黜貪鄙"
      },
      {
        "index": 294,
        "text": "咄咄書空晉殷浩被黜，談詠不輟；雖家人，不見其有流放之感。但終日書空，作「咄咄怪事」四字而已。"
      },
      {
        "index": 295,
        "text": "胡椒八百"
      },
      {
        "index": 296,
        "text": "唐元載受賄，後事敗，有司籍其家，鐘乳五百輛，胡椒八百斛，他物不可勝計。"
      },
      {
        "index": 297,
        "text": "簞簋不飾"
      },
      {
        "index": 298,
        "text": "賈誼策：「古者大臣有坐不廉則廢者，不謂不廉，則曰『簞簋不飾』。」"
      },
      {
        "index": 299,
        "text": "圍棋獻賂"
      },
      {
        "index": 300,
        "text": "蜀刺史安重霸，性貪賄。州民有油客鄧姓者，資財巨萬，重霸召與圍棋，令侍立。下子過於籌算，終日不下數十子。鄧倦立，且饑餒不堪。次日，又召。或曰：「本不爲棋，何不獻賄？」鄧獻金三錠，獲免。"
      },
      {
        "index": 301,
        "text": "拔釘錢"
      },
      {
        "index": 302,
        "text": "五代趙在禮令宋州，貪暴逾制，百姓苦之。後移鎮永興，百姓欣賀曰：「拔卻眼中釘矣！」在禮聞之，仍求復任宋州，每歳戸口，不論主客，俱征錢一千，名曰「拔釘錢」。"
      },
      {
        "index": 303,
        "text": "捋須錢"
      },
      {
        "index": 304,
        "text": "南唐張崇帥廬州，所爲不法，嘗入覲，廬人曰：「渠伊想不復來矣！」崇歸，計日索「渠伊錢」。明年又入覲，盛有罷府之議，人不敢實指，道路相視，皆捋須相慶。崇歸，又征「捋須錢」。"
      },
      {
        "index": 305,
        "text": "破賊露布"
      },
      {
        "index": 306,
        "text": "李義甫爲相，楊行款白其贓私，詔司刑劉祥道與三司雜訊，除名，流雋州，或作河道元帥。劉祥道破銅山大賊，李義甫露布榜於衢。"
      },
      {
        "index": 307,
        "text": "京師白劫"
      },
      {
        "index": 308,
        "text": "後魏元修義爲吏部尚書，惟事賄賂，官之大小皆有定價。中散大夫高居呼爲「京師白劫」。"
      }
    ]
  }
}