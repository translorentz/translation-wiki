{
  "chapterNumber": 8,
  "title": "卷七",
  "sourceContent": {
    "paragraphs": [
      {
        "index": 1,
        "text": "魏賈𤨿家累千金，博學善著作。有蒼頭善別水，常令乘小艇於黃河中，以瓠匏接河源水，一日不過七八升。經宿，器中色赤如絳，以釀酒，名崑崙觴。酒之芳味，世中所絕。曾以三十斛上魏莊帝。"
      },
      {
        "index": 2,
        "text": "歷城北有使君林。魏正始中，鄭公愨三伏之際，每率賓僚避暑於此。取大蓮葉置硯格上，盛酒二升，以簪刺葉，令與柄通，屈莖上輪菌如象鼻，傳吸之，名為碧筩杯。歷下學之，言酒味雜蓮氣，香冷勝於水。"
      },
      {
        "index": 3,
        "text": "青田核，莫知其樹實之形。核大如六升瓠，註水其中，俄頃水成酒，一名青田壺，亦曰青田酒。蜀後主有桃核兩扇，每扇著仁處，約盛水五升，良久水成酒味醉人。更互貯水，以供其宴。即不知得自何處。"
      },
      {
        "index": 4,
        "text": "武溪夷田強，遣長子魯居上城，次子玉居中城，小子倉居下城。三壘相次（一作望），以拒王莽。光武二十四年，遣武威將軍劉尚征之。尚未至，倉獲白鼈爲臛，舉烽請兩兄。兄至，無事。及尚軍來，倉舉火，魯等以為不實，倉遂戰而死。"
      },
      {
        "index": 5,
        "text": "梁劉孝儀食鯖鮓，曰：“五侯九伯，令盡征之。”魏使崔劼、李騫在坐，劼曰：“中丞之任，未應已得分陝？”騫曰：“若然，中丞四履，當至穆陵。”孝儀曰：“鄴中鹿尾，乃酒肴之最。”︱曰：“生魚、熊掌，孟子所稱。雞跖、猩唇，呂氏所尚。鹿尾乃有奇味，竟不載書籍，每用為怪。”孝儀曰：“實自如此，或是古今好尚不同。”梁賀季曰：“青州蟹黃，乃為鄭氏所記，此物不書，未解所以。”騫曰：“鄭亦稱益州鹿，但未是珍味。”"
      },
      {
        "index": 6,
        "text": "何胤侈於味，食必方丈。後稍欲去其甚者，猶食白魚、䱇腊、糖蟹。使門人議之，學士鍾𡵻（一作岏）議曰：“䱇之就腊，驟於屈伸，而蟹之將糖，躁擾彌甚。仁人用意，深懷如怛。至於車熬母蠣，眉目內闕，慚渾沌之奇；唇吻外緘，非金人之慎。不榮不悴，曾草木之不若；無馨無臭，與瓦礫而何異？故宜長充庖厨，永爲口實。”"
      },
      {
        "index": 7,
        "text": "後梁韋琳，京兆人，南遷於襄陽。天保中爲舍人，涉獵有才藻，善劇談。嘗爲《䱇表》，以譏刺時人。其詞曰：“臣䱇言：伏見除書，以臣為粽（一作糝）熬將軍、油蒸校尉、臛州刺史，脯腊如故。肅承將命，含灰屏息。憑籠臨鼎，載兢載惕。臣美愧夏鱣，味慚冬鯉，常懷鮐腹之誚，每懼鼈巖之譏。是以嗽流湖底，枕石泥中，不意高賞殊私，曲蒙鈎拔，遂得超升綺席，忝預玉盤。遠厠玳筵，猥頒象筯，澤覃紫䐟（一作腴），恩加黃腹。方當鳴薑動椒，紆蘇佩欓。輕瓢纔動，則樞盤如烟；濃汁暫停，則蘭殽成列。宛轉綠韲之中，逍遙朱唇之內。銜恩噬澤，九殞弗辭。不任屏營之誠，謹到銅鎗門，奉表以聞。”詔答曰：“省表具知，卿池沼搢紳，陂池俊乂，穿蒲入荇，肥滑有聞，允堪茲選，無勞謝也。”"
      },
      {
        "index": 8,
        "text": "伊尹幹湯，言天子可具三群之蟲，謂水居者腥，肉攫者臊，草食者膻也。"
      },
      {
        "index": 9,
        "text": "五味、三材、九沸、九變、三臡、七菹、具酸、楚酪、芍藥之醬、秋黃之蘇、楚苗、挫槽、山膚太（一作大）苦。"
      },
      {
        "index": 10,
        "text": "甘而不噮，酸而不嚛，鹹而不減，辛而不䊮，淡而不薄，肥而不腴。"
      },
      {
        "index": 11,
        "text": "猩唇、【豸蒦】炙、觾翠、搊腴、縻腱、述蕩之掔、旄象之約、桂蠹、石鰒、河隈之穌、鞏洛之鱒、洞庭之鮒、灌水之鯉（一作鰩）、珠翠之珍、菜黃之鮐、臑鱉、炮羔、臇鳧、蠙臛、御宿青祭（一作粲）、瓜州紅菱、冀野之梁、芳菰、精稗、會稽之菰、不周之稻、玄山之禾、楊山之穄、南海之秬、壽木之華、玄木之葉、夢澤之芹、具區之菁、楊樸之薑、招搖之桂、越酪之菌、長澤之卵、三危之露、崑崙之井、黃頷臛、醒酒鯖、䬾餬餦餭、粔籹、寒具、小螄、熟蜆、炙𥻓、𧊁子、蟹𧌊、葫精、細烏賊、細飄（一作“魚鰾”）、梨𨟹、鱟醬、乾栗、曲阿酒、麻酒、搌酒、新鰌子、石耳、蒲葉崧、西捭、竹根粟、菰首、鰡子𩵻、熊蒸、麻胡麥、藏荔支、綠施筍、紫𩼙、千里蓴、鱠曰萬丈、蟁（一作蟲）足、紅綷精細曰萬、鑿百煉、蠅首如𧊳、張掖九蒸豉、一丈三節蔗、一歲二花梨、行米、丈松、窯鰌、蚶醬、蘇膏、糖頹䗯子、新烏𧍡、𦆝釀法、樂浪酒法、二月二日法酒、醬釀法、綠酃法、豬骸羹、白羹、麻羹、鴿臛、隔冒法、肚銅法、大貊炙、蜀檮炙、路時腊、棋腊、攫天腊、細麪法、飛麪法、薄演法、龍上牢丸、湯中牢丸、櫻桃䭔、蠍餅、阿韓特餅、凡當餅、兜豬肉、懸熟、杏炙、蛙炙、脂血、大扁餳、馬鞍餳、黃醜、白醜、白龍舍、黃龍舍、荊餳、竿炙、羌煑（一作炙）、疏餅、䬾餬餅。"
      },
      {
        "index": 12,
        "text": "餅謂之托，或謂之餦餛。飴謂之𩜽（一作𩜑）、飽𩜌謂之𩜼（一作䬼）、餥飵𩚩（𩚩本二字，皆從魚），茹、嘰，食也。膜（一作餤）、膎、𣍾、脹、膰，肉也。䐼、䐞，膜也。臇、𦢒（一作膭）、䐣，臛也。【米各】、糈、粰、𥹷，饊也。䭞（一作饆）、䭣、𦞤、𩟩、䬧，餌也。醦、醶、䣳、䤕，醋也。酪、胾、醇，漿也。䴛、𪉮、𪊊、𪉱，鹽也。䤉、𨣧、䤅、𨣅、𨡭，醬也。"
      },
      {
        "index": 13,
        "text": "折粟米法：取簡勝粟一石，加粟奴五鬥舂之。粟奴能令馨香。乳煮羊胯利法：檳榔詹闊一寸，長一寸半，胡飯皮。"
      },
      {
        "index": 14,
        "text": "鯉鮒法：次第以竹枝賫頭置日中，書復為記賫字。五色餅法：刻木蓮花，藉禽獸形按成之，合中累積五色豎作道，名為鬥釘。色作一合者，皆糖蜜。副起反法：湯玄法、沙棋法、甘口法。蔓菁蔌菹法：飽霜柄者，合眼掘取作ヅ薄形。蒸餅法：用大例面一升，煉豬膏三合。梨濫法、奧肉法、宰肉法、瀹鮎法。治犢頭，去月骨，舌本近喉，有骨如月。木耳：漢瓜菹切用骨刀，豆牙菹。肺餅法、覆肝法，起起肝如起魚菹。菹族並乙去法（一曰升）。又法：鯉一尺，鯽八寸，去排泥之羽。鯽員天肉，腮後髻前，用腹腴拭刀，亦用魚腦，皆能令縷不著刀。魚肉凍正法：淥肉酸正，用鯽魚、白鯉、魴侯、鱖、夾，煮驢馬肉，用助底郁。驢肉，驢作鱸貯反。炙肉，賓魚第一，白其次，已前日味。"
      },
      {
        "index": 15,
        "text": "今衣冠家名食，有蕭家餛飩，漉去湯肥，可以瀹茗；庚家棕子，白瑩如玉；韓約能作櫻桃饣畢饣羅，其色不變；有能造冷胡突、鱧魚臆、連蒸詐草、草皮索餅；將軍曲良翰，能為駿鬃駝峰炙。"
      },
      {
        "index": 16,
        "text": "貞元中，有一將軍家出飯食，每說物無不堪吃，唯在火候，善均五味。嘗取敗障泥胡（一曰鹿），修理食之，其味極佳。道流陳景思說，敕使齊日升養櫻桃，至五月中，皮皺如鴻柿不落，其味數倍。人不測其法。"
      },
      {
        "index": 17,
        "text": "盧城之東有扁鵲冢，雲魏時針藥之士，以卮臘禱之，所謂盧醫也。"
      },
      {
        "index": 18,
        "text": "魏時有句驪客，善用針。取寸髮，斬為十餘段，以針貫取之，言髮中虛也。其妙如此。"
      },
      {
        "index": 19,
        "text": "王玄榮俘中天竺王阿羅那順以詣闕，兼得術士那羅邇（一有“娑”字）婆，言壽二百歲。太宗奇之，館於金飈門內。造延年藥，令兵部尚書崔敦禮監主之。言婆羅門國有藥名畔茶佉水，出大山中石臼內，有七種色，或熱或冷，能消草木金鐵，人手入則消爛。若欲取水，以駱駝髑髏沉於石臼，取水轉註瓠蘆中。每有此水，則有石柱似人形守之。若彼山人傳道此水者則死。又有藥名沮賴羅，在高山石崖下。山腹中有石孔，孔前有樹，狀如桑樹。孔中有大毒蛇守之。取以大方箭射枝葉，葉下便有烏鳥御之飛去，則眾箭射烏而取其葉也。後死於長安。"
      },
      {
        "index": 20,
        "text": "荊人道士王彥伯，天性善醫，尤別脈斷人生死壽夭，百不差一。裴胄尚書子，忽暴中病，眾醫拱手。或說彥伯，遽迎使視。脈之，良久曰：“都無疾。”乃煮散數味，入口而愈。裴問其狀，彥伯曰：“中無腮鯉魚毒也。”其子因鱠得病。裴初不信，乃膾鯉魚無腮者，令左右食之，其候悉同，始大驚異焉。"
      },
      {
        "index": 21,
        "text": "柳芳為郎中，子登疾重。時名醫張方福初除泗州，與芳故舊，芳賀之，具言子病，唯恃故人一顧也。張詰旦候芳，芳遽引視登。遙見登頂曰：“有此頂骨，何憂也。”因按脈五息，復曰：“不錯，壽且逾八十。”乃留芳數十字，謂登曰：“不服此亦得。”登後為庶子，年至九十而卒。"
      }
    ]
  }
}