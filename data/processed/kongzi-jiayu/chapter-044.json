{
  "chapterNumber": 44,
  "title": "曲禮公西赤問第四十四",
  "sourceContent": {
    "paragraphs": [
      {
        "index": 1,
        "text": "公西赤問於孔子曰：「大夫以罪免卒，其葬也如之何？」孔子曰：「大夫廢其事，終身不仕，死則葬之以士禮，老而政仕者，死則從其列。」"
      },
      {
        "index": 2,
        "text": "公儀仲子嫡子死，而立其弟，檀弓問子服伯子曰：「何居？我未之前聞也。」子服伯子曰：「仲子亦猶行古人之道，昔者文王拾伯邑考，而立武王，微子舍其孫腯，立其弟衍。」子遊以聞諸孔子，子曰：「否，周制立孫。」"
      },
      {
        "index": 3,
        "text": "孔子之母既葬，將立葬焉，曰：「古者不祔葬，為不忍先死者之復見也。詩云：『死則同穴。』自周公已來祔葬矣。故衛人之祔也，離之，有以聞焉；魯人之祔也，合之，美夫，吾從魯。」遂合葬於防曰：「吾聞之有備物而不可用也，是故竹不成用，而瓦不成膝，琴瑟張而不平，笙竽備而不和，有鐘磬而無簨？。其曰盟器，神明之也，哀哉，死者而用生者之器，不殆而用殉也。」"
      },
      {
        "index": 4,
        "text": "子遊問於孔子曰：「葬者塗車芻靈，自古有之，然今人或有偶，是無益於喪。」孔子曰：「為芻靈者善矣，為偶者不仁，不殆於用人乎。」"
      },
      {
        "index": 5,
        "text": "顏淵之喪既祥，顏路饋祥肉於孔子。孔子自出而受之，入彈琴以散情，而後乃食之。孔子嘗奉薦而進，其親也愨，其行也趨，趨以數。已祭，子貢問曰：「夫子之言祭也，濟濟漆漆焉，今夫子路為季氏宰，季氏祭逮昏而奠，終日不足，繼以燭，雖有強力之容，肅敬之心，皆倦怠矣。有司跛倚以臨，其為不敬也大矣。」他日，子路與焉，室事交於戶，堂事當於階，質明而始行事，晏朝而徹。孔子聞之曰：「孰為士也而不知禮。」"
      }
    ]
  }
}
