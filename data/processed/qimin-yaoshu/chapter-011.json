{
  "chapterNumber": 11,
  "title": "卷第八",
  "sourceContent": {
    "paragraphs": [
      {
        "index": 1,
        "text": "黃衣一名麥䴷。"
      },
      {
        "index": 2,
        "text": "《孟子》曰：「雖有天下易生之物，一日曝之，十日寒之，未有能生者也。」"
      },
      {
        "index": 3,
        "text": "十二月、正月為上時，二月為中時，三月為下時。用不津甕，置日中高處石上。用春種烏豆，於大甑中燥蒸之。氣餾半日許，復貯出更裝之，迴在上者居下，氣餾周遍，以灰覆之，經宿無令火絕。齧看：豆黃色黑極熟，乃下，日曝取乾。臨欲舂去皮，更裝入甑中蒸，令氣餾則下，一日曝之。明旦起，淨簸擇，滿臼舂之而不碎。簸揀去碎者。作熱湯，於大盆中浸豆黃。良久，淘汰，挼去黑皮，漉而蒸之。一炊頃，下置淨席上，攤令極冷。\n預前，日曝白鹽、黃蒸、草𦺖、麥麴，令極乾燥。大率豆黃三斗，麴末一斗，黃蒸末一斗，白鹽五升，𦺖子三指一撮。豆黃堆量不概，鹽、麴輕量平概。三種量訖，於盆中面向「太歲」和之，攪令均調，以手痛挼，皆令潤徹。亦面向「太歲」內著甕中，手挼令堅，以滿為限；半則難熟。盆蓋，密泥，無令漏氣。\n熟便開之，當縱橫裂，周迴離甕，徹底生衣。悉貯出，搦破塊，兩甕分為三甕。日未出前汲井花水，於盆中以燥鹽和之，率一石水，用鹽三斗，澄取清汁。又取黃蒸於小盆內減鹽汁浸之，挼取黃瀋，漉去滓。合鹽汁瀉著甕中。仰甕口曝之。十日內，每日數度以杷徹底攪之。十日後，每日輒一攪，三十日止。雨即蓋甕，無令水入。每經雨後，輒須一攪。解後二十日堪食；然要百日始熟耳。"
      },
      {
        "index": 4,
        "text": "《術》曰：「若為妊娠婦人壞醬者，取白葉棘子著甕中，則還好。乞人醬時，以新汲水一盞，和而與之，令醬不壞。」"
      },
      {
        "index": 5,
        "text": "牛、羊、麞、鹿、兔肉皆得作。取良殺新肉，去脂，細剉。曬麴令燥，熟擣，絹簁。大率肉一斗，麴末五升，白鹽兩升半，黃蒸一升，盤上和令均調，內甕子中。泥封，日曝。寒月作之。宜埋之於黍穰積中。二七日開看，醬出無麴氣，便熟矣。買新殺雉煮之，令極爛，肉銷盡，去骨取汁，待冷解醬。雞汁亦得。勿用陳肉，令醬苦膩。無雞、雉，好酒解之。還著日中。"
      },
      {
        "index": 6,
        "text": "牛、羊、麞、鹿、兔、生魚，皆得作。細剉肉一斗，好酒一斗，麴末五升，黃蒸末一升，白鹽一升，盤上調和令均，擣使熟，還擘破如棗大。作浪中坑，火燒令赤，去灰，水澆，以草厚蔽之，令坩中纔容醬瓶。大釜中湯煮空瓶，令極熱，出，乾。掬肉內瓶中，令去瓶口三寸許，碗蓋瓶口，熟泥密封。內草中，下土厚七八寸。於上燃乾牛糞火，通夜勿絕。明日周時，醬出，便熟。臨食，細切蔥白，著麻油炒蔥令熟，以和肉醬，甜美異常也。"
      },
      {
        "index": 7,
        "text": "去鱗，淨洗，拭令乾，如膾法披破縷切之，去骨。大率成魚一斗，用黃衣三升，白鹽二升，乾薑一升，末之。橘皮一合，和令調均，內甕子中，泥密封，日曝。熟以好酒解之。\n作魚醬、肉醬，皆以十二月作之，則經夏無蟲。"
      },
      {
        "index": 8,
        "text": "崔寔曰：「正月，可作諸醬，肉醬、清醬。四月，立夏後，鮦魚醬。五月，可為醬。上旬{鬲芻}豆，中庚煮之。以碎豆作『末都』。至六月、七月之交，分以藏瓜。可作魚醬。」"
      },
      {
        "index": 9,
        "text": "取石首魚、魦魚、鯔魚三種腸、肚、胞，齊淨洗，空著白鹽，令小倚鹹，內器中，密封，置日中。夏二十日，春秋五十日，冬百日，乃好熟。食時下薑、酢等。"
      },
      {
        "index": 10,
        "text": "九月內，取母蟹，得則著水中，勿令傷損及死者。一宿則腹中淨。先煮薄糖，著活蟹於冷糖甕中一宿。煮蓼湯，和白鹽，特須極鹹。待冷，甕盛半汁，取糖中蟹內著鹽蓼汁中，便死，泥封。二十日。出之，舉蟹臍，著薑末，還復臍如初。內著坩甕中，百箇各一器，以前鹽蓼汁澆之，令沒。密封，勿令漏氣，便成矣。特忌風裏，風則壞而不美也。"
      },
      {
        "index": 11,
        "text": "又法：直煮鹽蓼湯，甕盛，詣河所，得蟹則內鹽汁裏，滿便泥封。雖不及前味，亦好。慎風如前法。食時下薑末調黃，盞盛薑酢。"
      },
      {
        "index": 12,
        "text": "又法："
      },
      {
        "index": 13,
        "text": "又法："
      },
      {
        "index": 14,
        "text": "又方："
      },
      {
        "index": 15,
        "text": "春酒糟則釅，頤酒糟亦中用。然欲作酢者，糟常濕下；壓糟極燥者，酢味薄。作法："
      },
      {
        "index": 16,
        "text": "用生小豆五斗，水汰，著、甕中。黍米作饙，覆豆上。酒三石灌之，綿幕甕口。二十日，苦酢成。"
      },
      {
        "index": 17,
        "text": "崔寔曰：「四月四日可作酢。五月五日亦可作酢。」"
      },
      {
        "index": 18,
        "text": "蒜一，薑二，橘三，白梅四，熟栗黃五，粳米飯六，鹽七，醬八。\n齏臼欲重，底欲平寬而圓。以檀木為齏杵臼，杵頭大小，令與臼底相安可，杵長四尺。平立，急舂之。蒜：淨剝，掐去強根，不去則苦。嘗經渡水者，蒜味甜美，剝即用；未嘗渡水者，宜以魚眼湯揷碌半許半生用。朝歌大蒜，辛辣異常，宜分破去心——全心——用之，不然辣則失其食味也。\n生薑：削去皮，細切，以冷水和之，生布絞去苦汁。苦汁可以香魚羹。無生薑，用乾薑。五升兗，用生薑一兩，乾薑則減半兩耳。\n橘皮：新者直用，陳者以湯洗去陳垢。無橘皮，可用草橘子；馬芹子亦得用。五升兗，用一兩。草橘、馬芹，准此為度。薑、橘取其香氣，不須多，多則味苦。\n白梅：作白梅法，在《梅杏篇》。用時合核用。五升兗，用八枚足矣。\n熟栗黃：諺曰：「金兗玉膾」，橘皮多則不美，故加栗黃，取其金色，又益味甜。五升兗，用十枚栗。用黃軟者；硬黑者，即不中使用也。\n秔米飯：膾兗必須濃，故諺曰：「倍著兗」。蒜多則辣，故加飯，取其甜美耳。五升兗，用飯如雞子許大。\n先擣白梅、薑、橘皮為末，貯出之。次擣栗、飯使熟；以漸下生蒜，舂令熟；次下㴙蒜。兗熟，下鹽復舂，令沫起。然後下白梅、薑、橘末復舂，令相得。下醋解之。右件法，止為膾兗耳。餘即薄作，不求濃。\n膾魚，肉裏長一尺者第一好；大則皮厚肉硬，不任食，止可作鮓魚耳。切膾人，雖訖亦不得洗手，洗手則膾濕；要待食罷，然後洗也。"
      },
      {
        "index": 19,
        "text": "《食經》曰：「冬日橘蒜兗，夏日白梅蒜兗。肉膾不用梅。」"
      },
      {
        "index": 20,
        "text": "崔寔曰：「八月，收韭菁，作擣齏。」"
      },
      {
        "index": 21,
        "text": "凡作鮓，春秋為時，冬夏不佳。取新鯉魚，去鱗訖，則臠。臠形長二寸，廣一寸，厚五分，皆使臠別有皮。手擲著盆水中，浸洗去血。臠訖，漉出，更於清水中淨洗。漉著盤中，以白鹽散之。盛著籠中，平板石上迮去水。水盡，炙一片，嘗鹹淡。炊秔米飯為糝，并茱萸、橘皮、好酒，於盆中合和之。布魚於瓮子中，一行魚，一行糝，以滿為限。腹腴居上。魚上多與糝。以竹篛交橫帖上，削竹插瓮子口內，交橫絡之。著屋中。赤漿出，傾卻。白漿出，味酸，便熟。食時手擘，刀切則腥。"
      },
      {
        "index": 22,
        "text": "尤宜春夏。取好乾魚——若爛者不中，截卻頭尾，暖湯淨疏洗，去鱗，訖，復以冷水浸。一宿一易水。數日肉起，漉出，方四寸斬。炊粳米飯為糝，嘗鹹淡得所；取生茱萸葉布甕子底；少取生茱萸子和飯——取香而已，不必多，多則苦。一重魚，一重飯，手按令堅實。荷葉閉口，泥封，勿令漏氣，置日中。春秋一月，夏二十日便熟，久而彌好。酒、食俱入。酥塗火炙特精，𦙫之尤美也。"
      },
      {
        "index": 23,
        "text": "用豬肥豵肉。淨爓治訖，剔去骨，作條，廣五寸。三易水煮之，令熟為佳，勿令太爛。熟，出，待乾，切如鮓臠：片之皆令帶皮。炊粳米飯為糝，以茱萸子、白鹽調和。布置一如魚鮓法。泥封，置日中，一月熟。蒜、齏、薑、鮓，任意所便。𦙫之尤美，炙之珍好。"
      },
      {
        "index": 24,
        "text": "正月、二月、九月、十月為佳。用牛、羊、麞、鹿、野豬、家豬肉。或作條，或作片，罷，各自別搥牛羊骨令碎，熟煮取汁，掠去浮沫，停之使清。取香美豉，用骨汁煮豉，色足味調，漉去滓。待冷，下：鹽；細切蔥白，擣令熟；椒、薑、橘皮，皆末之，以浸脯，手揉令徹。片脯三宿則出，條脯須嘗看味徹乃出。皆細繩穿，於屋北簷下陰乾。條脯浥浥時，數以手搦令堅實。脯成，置虛靜庫中，紙袋籠而懸之。臘月中作條者，名曰「瘃脯」，堪度夏。每取時，先取其肥者。"
      },
      {
        "index": 25,
        "text": "用牛、羊、麞、鹿肉之精者。破作片，罷，冷水浸，搦去血，水清乃止。以冷水淘白鹽，停取清，下椒末，浸。再宿出，陰乾。浥浥時，以木棒輕打，令堅實。瘦死牛羊及羔犢彌精。小羔子，全浸之。"
      },
      {
        "index": 26,
        "text": "十一月初，至十二月末作之。不鱗不破，直以杖刺口中，令到尾。作鹹湯，令極鹹，多下薑、椒末，灌魚口，以滿為度。竹杖穿眼，十箇一貫，口向上，於屋北簷下懸之，經冬令瘃。至二月三月，魚成。生刳取五臟，酸醋浸食之，俊美乃勝「逐夷」。其魚，草裹泥封，煻灰中爊之。去泥草，以皮、布裹而搥之。白如珂雪，味又絕倫，過飯下酒，極是珍美也。"
      },
      {
        "index": 27,
        "text": "用鵝、鴈、雞、鴨、鶬、鳵、鳧、雉、兔、鴒鶉、生魚，皆得作。乃淨治，去腥竅及翠上「脂瓶」。全浸，勿四破。別煮牛羊骨肉取汁，浸豉，調和，一同五味脯法。浸四五日，嘗味徹，便出，置箔上陰乾。火炙，熟搥。亦名「瘃腊」，亦名「瘃魚」，亦名「魚腊」。"
      },
      {
        "index": 28,
        "text": "白湯熟煮，接去浮沫；欲出釜時，尤須急火，急火則易燥。置箔上陰乾之。甜脆殊常。"
      },
      {
        "index": 29,
        "text": "凡生魚悉中用，唯除鮎、鱯耳。去直鰓，破腹作鮍，淨疎洗，不須鱗。夏月特須多著鹽；春秋及冬，調適而已，亦須倚鹹；兩兩相合。冬直積置，以席覆之；夏須甕盛泥封，勿令蠅蛆。肉紅赤色便熟。食時洗卻鹽，煮、蒸、炮任意，美於常魚。"
      },
      {
        "index": 30,
        "text": "「豬羊肉各一斤，水一斗，煮令熟。成治芋子一升——別蒸之——蔥白一升，著肉中合煮，使熟。粳米三合，鹽一合，豉汁一升，苦酒五合，口調其味，生薑十兩。得臛一斗。」"
      },
      {
        "index": 31,
        "text": "用小鴨六頭，羊肉二斤，大鴨五頭。蔥三升，芋二十株，橘皮三葉，木蘭五寸，生薑十兩，豉汁五合，米一升，口調其味。得臛一斗。先以八升酒煮鴨也。"
      },
      {
        "index": 32,
        "text": "鼈具完全煑，去甲藏。羊肉一斤，蔥三升，豉五合，粳米半合，薑五兩，木蘭一寸，酒二升，煮鱉。鹽、苦酒，口調其味也。"
      },
      {
        "index": 33,
        "text": "豬蹄三具，煮令爛，擘去大骨。乃下蔥、豉汁、苦酒、鹽，口調其味。舊法用餳六斤，今除也。"
      },
      {
        "index": 34,
        "text": "羊蹄七具，羊肉十五斤。蔥三升，豉汁五升，米一升，口調其味，生薑十兩，橘皮三葉也。"
      },
      {
        "index": 35,
        "text": "兔一頭，斷，大如棗。水三升，酒一升，木蘭五分，蔥三升，米一合，鹽、豉、苦酒，口調其味也。"
      },
      {
        "index": 36,
        "text": "用羊腸二具，餳六斤，瓠葉六斤。蔥頭二升，小蒜三升，麵三升，豉汁、生薑、橘皮，口調之。"
      },
      {
        "index": 37,
        "text": "用羊脇六斤，又肉四斤，水四升，煮；出脇，切之。蔥頭一斤，胡荽一兩，安石榴汁數合，口調其味。"
      },
      {
        "index": 38,
        "text": "用胡麻一斗，擣，煮令熟，研取汁三升。蔥頭二升，米二合，著火上。蔥頭、米熟，得二升半在。"
      },
      {
        "index": 39,
        "text": "用瓠葉五斤，羊肉三斤。蔥二升，鹽蟻五合，口調其味。"
      },
      {
        "index": 40,
        "text": "雞一頭，解骨肉相離，切肉，琢骨，煮使熟。漉去骨，以蔥頭二升，棗三十枚合煮。羹一斗五升。"
      },
      {
        "index": 41,
        "text": "肥鴨一隻，淨治如糝羹法，臠亦如此。𥰮四升，洗令極淨；鹽淨，別水煮數沸，出之，更洗。小蒜白及蔥白、豉汁等下之，令沸便熟也。"
      },
      {
        "index": 42,
        "text": "羊肺一具，煮令熟，細切。別作羊肉臛，以粳米二合，生煮之。"
      },
      {
        "index": 43,
        "text": "取羊血五升，去中脈麻跡，裂之。細切羊胳肪二升，切生薑一斤，橘皮三葉，椒末一合，豆醬清一升，豉汁五合，麵一升五合和米一升作糝，都合和，更以水三升澆之。解大腸，淘汰，復以白酒一過洗腸中，屈申以和灌腸。屈長五寸，煮之，視血不出，便熟。寸切，以苦酒、醬食之也。"
      },
      {
        "index": 44,
        "text": "羊肶一枚，以水雜生米三升，蔥一虎口，煮之，令半熟。取肥鴨肉一斤，羊肉一斤，豬肉半斤，合剉，作臛，下蜜令甜。以向熟羊肶投臛裏，更煮，得兩沸便熟。\n治羊，合皮如豬㹠法善矣。"
      },
      {
        "index": 45,
        "text": "好鹿頭，純煮令熟。著水中洗，治作臠，如兩指大。豬肉，琢，作臛。下蔥白，長二寸一虎口，細琢薑及橘皮各半合，椒少許；下苦酒、鹽、豉適口。一鹿頭，用二斤豬肉作臛。"
      },
      {
        "index": 46,
        "text": "食膾魚蓴羹：芼羹之菜，蓴為第一。四月蓴生，莖而未葉，名作「雉尾蓴」，第一肥美。葉舒長足，名曰「絲蓴」。五月六月用絲蓴。入七月，盡九月十月內，不中食，蓴有蝸蟲著故也。蟲甚微細，與蓴一體，不可識別，食之損人。十月，水凍蟲死，蓴還可食。從十月盡至三月，皆食「瑰蓴」。瑰蓴者，根上頭、絲蓴下茇也。絲蓴既死，上有根茇，形似珊瑚，一寸許肥滑處任用；深取即苦澀。\n凡絲蓴，陂池種者，色黃肥好，直淨洗則用；野取，色青，須別鐺中熱湯暫𤉬之，然後用，不𤉬則苦澀。絲蓴、瑰蓴，悉長用不切。\n魚、蓴等並冷水下。若無蓴者，春中可用蕪菁英，秋夏可畦種芮菘、蕪菁葉，冬用薺葉以芼之。蕪菁等宜待沸，接去上沫，然後下之。皆少著，不用多，多則失羹味。乾蕪菁無味，不中用。豉汁於別鐺中湯煮一沸，漉出滓，澄而用之。勿以杓抳，抳則羹濁——過不清。煮豉但作新琥珀色而已，勿令過黑，黑則𪊇苦。唯蓴芼而不得著蔥、\t䪥及米糝、菹、醋等。蓴尤不宜鹹。羹熟即下清冷水，大率羹一斗，用水一升，多則加之，益羹清俊甜美。下菜、豉、鹽，悉不得攪，攪則魚蓴碎，令羹濁而不能好。"
      },
      {
        "index": 47,
        "text": "《食經》曰：「蓴羹：魚長二寸，唯蓴不切。鱧魚，冷水入蓴；白魚，冷水入蓴，沸入魚。與鹹豉。」又云：「魚長三寸，廣二寸半。」又云：「蓴細擇，以湯沙之。中破鱧魚，邪截令薄，准廣二寸，橫盡也，魚半體。煮三沸，渾下蓴。與豉汁、漬鹽。」"
      },
      {
        "index": 48,
        "text": "醋菹鵝鴨羹：方寸准，熬之。與豉汁、米汁。細切醋菹與之，下鹽。半奠。不醋，與菹汁。"
      },
      {
        "index": 49,
        "text": "菰菌魚羹：「魚，方寸准。菌，湯沙中出，擘。先煮菌令沸，下魚。」又云：「先下，與魚、菌、菜、糝、蔥、豉。」又云：「洗，不沙。肥肉亦可用。半奠之。」"
      },
      {
        "index": 50,
        "text": "𥰞𥰯魚羹：𥰯，湯漬令釋，細擘。先煮𥰯，令煮沸。下魚、鹽、豉。半奠之。"
      },
      {
        "index": 51,
        "text": "鱧魚臛：用極大者，一尺巳下不合用。湯鱗治，邪截，臛葉方寸半准。豉汁與魚，俱下水中。與研米汁。煮熟，與鹽、薑、橘皮、椒末、酒。鱧澀，故須米汁也。"
      },
      {
        "index": 52,
        "text": "鯉魚臛：用大者。鱗治，方寸，厚五分。煮，和，如鱧臛。與全米糝。奠時，去米粒，半奠。若過米奠，不合法也。"
      },
      {
        "index": 53,
        "text": "臉𦢙：用豬腸。經湯出，三寸斷之，決破，細切，熬。與水，沸，下豉清、破米汁，蔥、薑、椒、胡芹、小蒜、芥，並細切鍛。下鹽、醋。蒜子細切血，將奠與之——早與血則變。大可增米奠。"
      },
      {
        "index": 54,
        "text": "鱧魚湯：䏑，用大鱧，一尺已下不合用。淨鱗治，及霍葉斜截為方寸半，厚三寸。豉汁與魚，俱下水中。與白米糝。糝煮熟，與鹽、薑、椒、橘皮屑末。半奠時，勿令有糝。"
      },
      {
        "index": 55,
        "text": "䰿臛：湯燖，去腹中，淨洗，中解，五寸斷之，煮沸，令變色。出，方寸分准，熬之。與豉清、研汁，煮令極熟。蔥、薑、橘皮、胡芹、小蒜，並細切鍛與之。下鹽、醋。半奠。"
      },
      {
        "index": 56,
        "text": "槧淡：用肥鵝鴨肉，渾煮。研為候，長二寸，廣一寸，厚四分許。去大骨。白湯別煮槧，經半日久，漉出，淅箕中杓迮去令盡。羊肉，下汁中煮，與鹽、豉。將熟，細切鍛胡芹、小蒜與之。生熟如爛，不與醋。若無槧，用菰菌——用地菌，黑裏不中。槧，大者中破，小者渾用。槧者，樹根下生木耳，要復接地生，不黑者乃中用。米奠也。"
      },
      {
        "index": 57,
        "text": "損腎：用牛羊百葉，淨治令白，䪥葉切，長四寸，下鹽、豉中，不令大沸——大熟則肕，但令小卷止。與二寸蘇，薑末，和肉。漉取汁，盤滿奠。又用腎，切長二寸，廣寸，厚五分，作如上。奠，亦用八。薑、䪥，別奠隨之也。"
      },
      {
        "index": 58,
        "text": "爛熟：爛熟肉，諧令勝刀，切長三寸，廣半寸，厚三寸半。將用，肉汁中蔥、薑、椒、橘皮、胡芹、小蒜並細切鍛，並鹽、醋與之，別作臛。臨用，寫臛中和奠。有沈，將用乃下，肉候汁中小久則變，大可增之。"
      },
      {
        "index": 59,
        "text": "取車轍中乾土末，綿篩，以兩重帛作袋子盛之，繩繫令堅堅，沈著鐺中。須臾則淡，便引出。"
      },
      {
        "index": 60,
        "text": "取三升肉，熊一頭，淨治，煮令不能半熟，以豉清漬之一宿。生秫米二升，勿近水，淨拭，以豉汁濃者二升漬米，令色黃赤，炊作飯。以蔥白長三寸一升，細切薑、橘皮各二升，鹽三合，合和之，著甑中蒸之，取熟。」\n「蒸羊、肫、鵝、鴨，悉如此。」\n一本：「用豬膏三升，豉汁一升，合灑之。用橘皮一升。」"
      },
      {
        "index": 61,
        "text": "好肥肫一頭，淨洗垢，煮令半熟，以豉汁漬之。生秫米一升，勿令近水，濃豉汁漬米，令黃色，炊作饙，復以豉汁灑之。細切薑、橘皮各一升，蔥白三寸四升，橘葉一升，合著甑中，密覆，蒸兩三炊久。復以豬膏三升，合豉汁一升灑，便熟也。\n蒸熊、羊如肫法，鵝亦如此。"
      },
      {
        "index": 62,
        "text": "肥雞一頭，淨治；豬肉一斤，香豉一升，鹽五合，蔥白半虎口，蘇葉一寸圍，豉汁三升，著鹽。安甑中，蒸令極熟。"
      },
      {
        "index": 63,
        "text": "淨燖豬訖，更以熱湯遍洗之，毛孔中即有垢出，以草痛揩，如此三遍，梳洗令淨。四破，於大釜煮之。以杓接取浮脂，別著瓮中；稍稍添水，數數接脂。脂盡，漉出，破為四方寸臠，易水更煮。下酒二升，以殺腥臊——青、白皆得。若無酒，以酢漿代之。添水接脂，一如上法。脂盡，無復腥氣，漉出，板切，於銅鐺中缹之。一行肉，一行擘蔥、渾豉、白鹽、薑、椒。如是次第布訖，下水缹之，肉作琥珀色乃止。恣意飽食，亦不䬼，乃勝燠肉。欲得著冬瓜、甘瓠者，於銅器中布肉時下之。其盆中脂，練白如珂雪，可以供餘用者焉。"
      },
      {
        "index": 64,
        "text": "肥豚一頭十五斤，水三斗，甘酒三升，合煮令熟。漉出，擘之。用稻米四升，炊一裝；薑一升，橘皮二葉，蔥白三升，豉汁涑饙，作糝，令用醬清調味。蒸之，炊一石米頃，下之也。"
      },
      {
        "index": 65,
        "text": "肥鵝，治，解，臠切之，長二寸。率十五斤肉，秫米四升為糝——先裝如缹豚法，訖，和以豉汁、橘皮、蔥白、醬清、生薑。蒸之，如炊一石米頃，下之。"
      },
      {
        "index": 66,
        "text": "肥白羊肉——生始周年者，殺，則生縷切如細葉，脂亦切。著渾豉、鹽、擘蔥白、薑、椒、蓽撥、胡椒，令調適。淨洗羊肚，翻之。以切肉脂內於肚中，以向滿為限，縫合。作浪中坑，火燒使赤，卻灰火。內肚著坑中，還以灰火覆之，於上更燃火，炊一石米頃，便熟。香美異常，非煮、炙之例。"
      },
      {
        "index": 67,
        "text": "縷切羊肉一斤，豉汁和之，蔥白一升著上，合蒸。熟，出，可食之。"
      },
      {
        "index": 68,
        "text": "取生豬頭，去其骨，煮一沸，刀細切，水中治之。以清酒、鹽、肉，蒸，皆口調和。熟，以乾薑、椒著上食之。"
      },
      {
        "index": 69,
        "text": "豬肉十斤，去皮，切臠。蔥白一升，生薑五合，橘皮二葉，秫米三升，豉汁五合，調味。若蒸七斗米頃下。"
      },
      {
        "index": 70,
        "text": "《食次》曰：「熊蒸：大，剝，大爛。小者去頭腳。開腹，渾覆蒸。熟，擘之，片大如手。——又云：方二寸許。——豉汁煮秫米；䪥白寸斷，橘皮、胡芹、小蒜並細切，鹽，和糝。更蒸：肉一重，間米，盡令爛熟。方六寸，厚一寸。奠，合糝。」\n又云：「秫米、鹽、豉、蔥、䪥、薑，切鍛為屑，內熊腹中，蒸。熟，擘奠，糝在下，肉在上。」\n又云：「四破，蒸令小熟。糝用饙，蔥、鹽、豉和之。宜肉下，更蒸。蒸熟，擘，糝在下；乾薑、椒、橘皮、糝，在上。」"
      },
      {
        "index": 71,
        "text": "「裹蒸生魚：方七寸准。——又云：五寸准。——豉汁煮秫米如蒸熊。生薑、橘皮、胡芹、小蒜、鹽，細切，熬糝。膏油塗箬，十字裹之，糝在上，復以糝屈牖篸之。——又云：鹽和糝，上下與。細切生薑、橘皮、蔥白、胡芹、小蒜置上。篸箬蒸之。——既奠，開箬，楮邊奠上毛蒸。」"
      },
      {
        "index": 72,
        "text": "「魚菜：白魚、𩼧魚最上。淨治，不去鱗。一尺已還，渾。鹽、豉、胡芹、小蒜，細切，著魚中，與菜，並蒸。」\n又：「魚方寸准——亦云『五六寸』——下鹽、豉汁中。即出，菜上蒸之。奠，亦菜上。」又云：「竹籃盛魚，菜上，蒸。」又云：「竹蒸並奠。」"
      },
      {
        "index": 73,
        "text": "水和稻穰、糠，揩令淨，斫去節，與蜜灌孔裏，使滿，溲蘇麵，封下頭，蒸。熟，除麵，寫去蜜，削去皮，以刀截，奠之。」又云：「夏生冬熟。雙奠亦得。」"
      },
      {
        "index": 74,
        "text": "先下水、鹽、渾豉、擘蔥，次下豬、羊、牛三種肉，腤兩沸，下鮓。打破雞子四枚，瀉中，如瀹雞子法。雞子浮，便熟，食之。"
      },
      {
        "index": 75,
        "text": "「破生雞子，豉汁，鮓，俱煮沸，即奠。」又云：「渾用豉。奠訖，以雞子、豉怗。」又云：「鮓沸，湯中與豉汁、渾蔥白，破雞子寫中。奠二升。用雞子，眾物是停也。」"
      },
      {
        "index": 76,
        "text": "用食板零𢬵，雜鮓、肉，合水煮，如作羹法。"
      },
      {
        "index": 77,
        "text": "「一名缹魚。用𩼧魚。治腹裏，去腮不去鱗。以鹹豉、蔥、薑、橘皮、酢，細切，合煮。沸，乃渾下魚。蔥白渾用。——又云：下魚中煮。沸，與豉汁、渾蔥白。將熟，下酢。又云：切生薑令長。——奠時，蔥在上。大，奠一；小，奠二。若大魚，成治准此。」"
      },
      {
        "index": 78,
        "text": "腤雞：「一名『缹雞』，一名『雞𦢙』。以渾。鹽，豉，蔥白中截，乾蘇微火炙——生蘇不炙——與成治渾雞，俱下水中，熟煮。出雞及蔥，漉出汁中蘇、豉，澄令清。擘肉，廣寸餘，奠之，以暖汁沃之。肉若冷，將奠，蒸令暖。滿奠。」又云：「蔥、蘇、鹽、豉汁，與雞俱煮。既熟，擘奠，與汁，蔥、蘇在上，莫安下。可增蔥白，擘令細也。」"
      },
      {
        "index": 79,
        "text": "腤白肉：「一名『白缹肉』。鹽、豉煮，令向熟，薄切：長二寸半，廣一寸准，甚薄。下新水中，與渾蔥白、小蒜、鹽、豉清。」又：「䪥葉切，長三寸。與蔥、薑，不與小蒜，\t䪥亦可。」"
      },
      {
        "index": 80,
        "text": "一如缹白肉之法。"
      },
      {
        "index": 81,
        "text": "用鯽魚，渾用。軟體魚不用。鱗治。刀細切蔥，與豉、蔥俱下，蔥長四寸。將熟，細切薑、胡芹、小蒜與之。汁色欲黑。無酢者，不用椒。若大魚，方寸准得用。軟體之魚，大魚不好也。"
      },
      {
        "index": 82,
        "text": "用鯽魚，治復中，不鱗。苦酒、蜜中半，和鹽漬魚，一炊久，漉出。膏油熬之，令赤。渾奠焉。\n勒鴨消：細研熬如餅臛，熬之令小熟。薑、橘、椒、胡芹、小蒜，並細切，熬黍米糝。鹽、豉汁下肉中復熬，令似熟，色黑。平滿奠。兔、雉肉，次好。凡肉，赤理皆可用。勒鴨之小者，大如鳩、鴿，色白也。"
      },
      {
        "index": 83,
        "text": "用新成子鴨極肥者，其大如雉。去頭，爓治，卻腥翠、五藏，又淨洗，細剉如籠肉。細切蔥白，下鹽、豉汁，炒令極熟。下椒、薑末食之。"
      },
      {
        "index": 84,
        "text": "《食經》曰：「白𦵔：鵝、鴨、雞白煮者，鹿骨，斫為准：長三寸，廣一寸。下杯中，以成清紫菜三四片加上，鹽、醋和肉汁沃之。」又云：「亦細切，蘇加上。」又云：「准訖，肉汁中更煮，亦啖。少與米糝。凡不醋，不紫菜。滿奠焉。」"
      },
      {
        "index": 85,
        "text": "用豬肉、羊、鹿肥者，䪥葉細切，熬之，與鹽、豉汁。細切菜菹葉，細如小蟲絲，長至五寸，下肉裏。多與菹汁令酢。"
      },
      {
        "index": 86,
        "text": "「搥之，火炙令熟。細擘，下酢。」又云：「蒸之。細切香菜置上。」又云：「下沸湯中，即出，擘，如上香菜蓼法。」"
      },
      {
        "index": 87,
        "text": "用豬、雞、鴨肉，方寸准，熬之。與鹽、豉汁煮之。蔥、薑、橘、胡芹、小蒜，細切與之，下醋。切肉名曰「綠肉」，豬、雞、名曰「酸」。"
      },
      {
        "index": 88,
        "text": "用乳下肥肫。作魚眼湯，下冷水和之，擘肫令淨，罷。若有麤毛，鑷子拔卻，柔毛則剔之。茅蒿葉揩洗，刀刮削令極淨。淨揩釜，勿令渝，釜渝則肫黑。絹袋盛肫，酢漿水煮之。繫小石，勿使浮出。上有浮沫，數接去。兩沸，急出之，及熱以冷水沃肫。又以茅蒿葉揩令極白淨。以少許麵，和水為麵漿；復絹袋盛肫，繫石，於麵漿中煮之。接去浮沫，一如上法。好熟，出，著盆中，以冷水和煮肫麵漿使暖暖，於盆中浸之。然後擘食。皮如玉色，滑而且美。"
      },
      {
        "index": 89,
        "text": "用乳下肫。燖治訖，並骨斬臠之，令片別帶皮。細切蔥白，豉汁炒之，香，微下水，爛煮為佳。下粳米為糝。細擘蔥白，並豉汁下之。熟，下椒、醋，大美。"
      },
      {
        "index": 90,
        "text": "齊民要術卷八"
      }
    ]
  }
}