{
  "chapterNumber": 7,
  "title": "卷第四",
  "sourceContent": {
    "paragraphs": [
      {
        "index": 1,
        "text": "凡作園籬法，於牆基之所，方整深耕。凡耕，作三壟，中間相去各二尺。秋上酸棗熟時，收，於壟中穊種之。至明年秋，生高三尺許，間斸去惡者，相去一尺留一根，必須稀穊均調，行伍條直相當。至明年春，劙去橫枝，劙必留距。劙訖，即編為巴籬，隨宜夾縛，務使舒緩。又至明年春，更劙其末，又復編之，高七尺便足。非直姦人慚笑而返，狐狼亦自息望而迴。行人見者，莫不嗟嘆，不覺白日西移，遂忘前途尚遠，盤桓瞻矚，久而不能去。枳棘之籬，「折柳樊圃」，斯其義也。其種柳作之者，一尺一樹，初即斜插，插時即編。其種榆莢者，一同酸棗。如其栽榆，與柳斜植，高共人等，然後編之。數年成長，共相蹙迫，交柯錯葉，特似房籠。既圖龍蛇之形，復寫鳥獸之狀，緣勢嶔崎，其貌非一。若值巧人，隨便採用，則無事不成，尤宜作机。其盤紓茀鬱，奇文互起，縈布錦繡，萬變不窮。"
      },
      {
        "index": 2,
        "text": "凡栽一切樹木，欲記其陰陽，不令轉易。大樹髡之，小則不髡。\n先為深坑，內樹訖，以水沃之，著土令如薄泥，東西南北搖之良久，然後下土堅築。時時溉灌，常令潤澤。埋之欲深，勿令撓動。凡栽樹訖，皆不用手捉，及六畜觝突。凡栽樹，正月為上時，二月為中時，三月為下時。然棗——雞口，槐——兔目，桑——蝦蟆眼，榆——負瘤散，自餘雜木——鼠耳、虻翅，各其時。樹，大率種數既多，不可一一備舉，凡不見者，栽蒔之法，皆求之此條。"
      },
      {
        "index": 3,
        "text": "《淮南子》曰：「夫移樹者，失其陰陽之性，則莫不枯槁。」"
      },
      {
        "index": 4,
        "text": "《文子》曰：「冬冰可折，夏木可結，時難得而易失。木方盛，終日採之而復生；秋風下霜，一夕而零。」"
      },
      {
        "index": 5,
        "text": "崔寔曰：「正月，自朔暨晦，可移諸樹：竹、漆、桐、梓、松、柏、雜木。唯有果實者，及望而止；過十五日，則果少實。」"
      },
      {
        "index": 6,
        "text": "《食經》曰：「種名果法：三月上旬，斫取好直枝，如大母指，長五尺，內著芋魁中種之。無芋，大蕪菁根亦可用。勝種核，核三四年乃如此大耳。可得行種。」"
      },
      {
        "index": 7,
        "text": "凡五果，花盛時遭霜，則無子。常預於園中，往往貯惡草生糞。天雨新晴，北風寒切，是夜必霜。此時放火作熅，少得煙氣則免於霜矣。"
      },
      {
        "index": 8,
        "text": "崔寔曰：正月盡二月可剝樹枝；二月盡三月可掩樹枝。"
      },
      {
        "index": 9,
        "text": "常選好味者，留栽之。候棗葉始生而移之。三步一樹，行欲相當。欲令牛馬履踐令淨。正月一日日出時，反斧斑駮椎之，名曰「嫁棗」。候大蠶入簇，以杖擊其枝間，振去狂花。全赤即收。收法：日日撼而落之為上。"
      },
      {
        "index": 10,
        "text": "曬棗法：先治地令淨。布椽於箔下，置棗於箔上，以朳聚而復散之，一日中二十度乃佳。夜仍不聚。五六日後，別擇取紅軟者，上高廚而曝之。擇去胮爛者。其未乾者，曬曝如法。其阜勞之地，不任耕稼者，歷落種棗則任矣。凡五果及桑，正月一日雞鳴時，把火遍照其下，則無蟲災。"
      },
      {
        "index": 11,
        "text": "《食經》曰：「作乾棗法：新菰蔣，露於庭，以棗著上，厚三寸，復以新蔣覆之。凡三日三夜，撤覆露之，畢日曝，取乾，內屋中。率一石，以酒一升，漱著器中，密泥之。經數年不敗也。」"
      },
      {
        "index": 12,
        "text": "棗油法：鄭玄曰：「棗油，擣棗實，和，以塗繒上，燥而形似油也。」乃成之。"
      },
      {
        "index": 13,
        "text": "棗脯法：切棗曝之，乾如脯也。"
      },
      {
        "index": 14,
        "text": "《雜五行書》曰：「舍南種棗九株，辟縣官，宜蠶桑。服棗核中人二七枚，辟疾病。能常服棗核中人及其刺，百邪不復干矣。」"
      },
      {
        "index": 15,
        "text": "種椯棗法："
      },
      {
        "index": 16,
        "text": "《說文》云：「梬，棗也，似柿而小。」"
      },
      {
        "index": 17,
        "text": "作酸棗麨法："
      },
      {
        "index": 18,
        "text": "桃，柰桃，欲種，法：熟時合肉全埋糞地中。至春既生，移栽實地。栽法，以鍬合土掘移之。又法：桃熟時，於牆南陽中暖處，深寬為坑。選取好桃數十枚，擘取核，即內牛糞中，頭向上，取好爛糞和土厚覆之，令厚尺餘。至春桃始動時，徐徐撥去糞土，皆應生芽，合取核種之，萬不失一。其餘以熟糞糞之，則益桃味。桃性皮急，四年以上，宜以刀豎𠠫其皮。七八年便老，十年則死。又法：候其子細，便附土斫去，漉上生者，復為少桃，如此亦無窮也。桃酢法：桃爛自零者，收取，內之於瓮中，以物蓋口。七日之後，既爛，漉去皮核，密封閉之。三七日酢成，香美可食。"
      },
      {
        "index": 19,
        "text": "《術》曰：「東方種桃九根，宜子孫，除凶禍。胡桃、柰桃種，亦同。」櫻桃："
      },
      {
        "index": 20,
        "text": "二月初，山中取栽，陽中者還種陽地，陰中者還種陰地。"
      },
      {
        "index": 21,
        "text": "葡萄：蔓延，性緣不能自舉，作架以承之。葉密陰厚，可以避熱。"
      },
      {
        "index": 22,
        "text": "摘蒲萄法："
      },
      {
        "index": 23,
        "text": "作乾蒲萄法："
      },
      {
        "index": 24,
        "text": "藏蒲萄法："
      },
      {
        "index": 25,
        "text": "李性耐久，樹得三十年；老雖枝枯，子亦不細。嫁李法：正月一日，或十五日，以塼石著李樹歧中，令實繁。"
      },
      {
        "index": 26,
        "text": "又法："
      },
      {
        "index": 27,
        "text": "又法：李樹桃樹下，並欲鋤去草穢，而不用耕墾。桃、李，大率方兩步一根。"
      },
      {
        "index": 28,
        "text": "作白李法："
      },
      {
        "index": 29,
        "text": "栽種與桃李同。"
      },
      {
        "index": 30,
        "text": "作白梅法："
      },
      {
        "index": 31,
        "text": "作烏梅法："
      },
      {
        "index": 32,
        "text": "《食經》曰：「蜀中藏梅法：取梅極大者，剝皮陰乾，勿令得風。經二宿，去鹽汁，內蜜中。月許更易蜜。經年如新也。」"
      },
      {
        "index": 33,
        "text": "作杏李麨法："
      },
      {
        "index": 34,
        "text": "作烏梅欲令不蠹法："
      },
      {
        "index": 35,
        "text": "《釋名》曰：「杏可為油。」"
      },
      {
        "index": 36,
        "text": "《神仙傳》曰："
      },
      {
        "index": 37,
        "text": "杏子人，可以為粥。"
      },
      {
        "index": 38,
        "text": "種者，梨熟時，全埋之。經年，至春地釋，分栽之，多著熟糞及水。至冬葉落，附地刈殺之，以炭火燒頭。二年即結子。插者彌疾。插法：用棠、杜。"
      },
      {
        "index": 39,
        "text": "杜如臂以上，皆任插。"
      },
      {
        "index": 40,
        "text": "杜樹大者，插五枝；小者，或三或二。梨葉微動為上時，將欲開莩為下時。先作麻紉汝珍反，纏十許匝；以鋸截杜，令去地五六寸。斜攕竹為籤，刺皮木之際，令深一寸許。折取其美梨枝陽中者，長五六寸，亦斜攕之，令過心，大小長短與籤等；以刀微𠠜梨枝斜攕之際，剝去黑皮。拔去竹籤，即插梨，令至𠠜處，木邊向木，皮還近皮。插訖，以綿幕杜頭，封熟泥於上，以土培覆，令梨枝僅得出頭，以土壅四畔。當梨上沃水，水盡以土覆之，勿令堅涸。百不失一。"
      },
      {
        "index": 41,
        "text": "其十字破杜者，十不收一。"
      },
      {
        "index": 42,
        "text": "梨既生，杜旁有葉出，輒去之。"
      },
      {
        "index": 43,
        "text": "凡插梨園中者，用旁枝，庭前者中心。用根蔕小枝，樹形可喜，五年方結子；鳩腳老枝，三年即結子，而樹醜。"
      },
      {
        "index": 44,
        "text": "凡遠道取梨枝者，下根即燒三四寸，亦可行數百里猶生。"
      },
      {
        "index": 45,
        "text": "藏梨法：初霜後即收。於屋下掘作深廕坑，底無令潤濕。收梨置中，不須覆蓋，便得經夏。"
      },
      {
        "index": 46,
        "text": "凡醋梨，易水熟煮，則甜美而不損人也。"
      },
      {
        "index": 47,
        "text": "栗，種而不栽。栗初熟出殼，即於屋裏埋著濕土中。至春二月，悉芽生，出而種之。\n既生，數年不用掌近。三年內，每到十月，常須草裹，至二月乃解。"
      },
      {
        "index": 48,
        "text": "《食經》藏乾栗法：「取穰灰，淋取汁漬栗。出，日中曬，令栗肉焦燥，可不畏蟲，得至後年春夏。」"
      },
      {
        "index": 49,
        "text": "藏生栗法：榛：栽種與栗同。"
      },
      {
        "index": 50,
        "text": "柰、林檎不種，但栽之。取栽如壓桑法。"
      },
      {
        "index": 51,
        "text": "又法栽如桃李法。林檎樹以正月、二月中，飜斧斑駮椎之，則饒子。"
      },
      {
        "index": 52,
        "text": "作柰麨法："
      },
      {
        "index": 53,
        "text": "作林檎麨法："
      },
      {
        "index": 54,
        "text": "作柰脯法："
      },
      {
        "index": 55,
        "text": "柿，有小者，栽之；無者，取枝於{木耎}棗根上插之。"
      },
      {
        "index": 56,
        "text": "插柿法。"
      },
      {
        "index": 57,
        "text": "《食經》藏柿法："
      },
      {
        "index": 58,
        "text": "陸機曰：「張騫為漢使外國十八年，得塗林。塗林，安石榴也。」\n《廣志》曰：「安榴有甜、酸二等。」\n《鄴中記》云：「石虎苑中有安石榴，子大如盂碗，其味不酸。」\n《抱朴子》曰：「積石山有苦榴。」\n《京口記》曰：「龍剛縣有石榴。」\n《西京雜記》曰：「有甘石榴」也。"
      },
      {
        "index": 59,
        "text": "栽石榴法：三月初，取枝大如手大指者，斬令長一尺半，八九枝共為一窠，燒下頭二寸。掘圓坑深一尺七寸，口徑尺。豎枝於坑畔，置枯骨、礓石於枝間，下土築之。一重土，一重骨、石，平坎止。水澆常令潤澤。既生，又以骨、石布其根下，則科圓滋茂可愛。十月中，以蒲藁裹而纏之。二月初乃解放。\n若不能得多枝者，取一長條，燒頭，圓屈如牛拘而橫埋之亦得。然不及上法根強早成。其拘中亦安骨、石。\n其斸根栽者，亦圓布之，安骨、石於其中也。"
      },
      {
        "index": 60,
        "text": "木瓜，種子及栽皆得，壓枝亦生。栽種與桃李同。"
      },
      {
        "index": 61,
        "text": "《食經》藏木瓜法："
      },
      {
        "index": 62,
        "text": "熟時收取黑子。四月初，畦種之。方三寸一子，篩土覆之，令厚寸許；復篩熟糞，以蓋土上。旱輒澆之，常令潤澤。\n生高數寸，夏連雨時，可移之。移法：先作小坑，圓深三寸；以刀子圓𠠫椒栽，合土移之於坑中，萬不失一。若移大栽者，二月、三月中移之。先作熟蘘泥，掘出即封根合泥埋之。此物性不耐寒，陽中之樹，冬須草裹。其生小陰中者，少稟寒氣，則不用裹。候實口開，便速收之，天晴時摘下，薄布曝之，令一日即乾，色赤椒好。其葉及青摘取，可以為菹；乾而末之，亦足充事。\n《養生要論》曰：「臘夜令持椒臥房床旁，無與人言，內井中，除溫病。」"
      },
      {
        "index": 63,
        "text": "食茱萸也，山茱萸則不任食。\n二月、三月栽之。宜故城、隄、冢高燥之處。候實開，便收之，掛著屋裏壁上，令廕乾，勿使煙熏。用時，去中黑子。"
      },
      {
        "index": 64,
        "text": "《術》曰：「井上宜種茱萸，茱萸葉落井中，飲此水者，無溫病。」\n《雜五行書》曰：「舍東種白楊、茱萸三根，增年益壽，除患害也。」\n又《術》曰：「懸茱萸子於屋內，鬼畏不入也。」"
      },
      {
        "index": 65,
        "text": "齊民要術卷四"
      }
    ]
  }
}