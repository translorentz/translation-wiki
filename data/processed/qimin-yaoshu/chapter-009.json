{
  "chapterNumber": 9,
  "title": "卷第六",
  "sourceContent": {
    "paragraphs": [
      {
        "index": 1,
        "text": "服牛乘馬，量其力能；寒溫飲飼，適其天性：如不肥充繁息者，未之有也。"
      },
      {
        "index": 2,
        "text": "諺曰：「羸牛劣馬寒食下」，務在充飽調適而已。"
      },
      {
        "index": 3,
        "text": "陶朱公曰：「子欲速富，當畜五牸。」《禮記‧月令》曰：「季春之月，……合累牛、騰馬，遊牝于牧。……仲夏之月，……遊牝別群，則縶騰駒。……仲冬之月，……馬牛畜獸，有放逸者，取之不詰。」"
      },
      {
        "index": 4,
        "text": "凡驢、馬駒初生，忌灰氣，遇新出爐者，輒死。"
      },
      {
        "index": 5,
        "text": "馬：頭為王，欲得方；目為丞相，欲得光；脊為將軍，欲得強；腹脅為城郭，欲得張；四下為令，欲得長。\n凡相馬之法，先除「三羸」、「五駑」，乃相其餘。大頭小頸，一羸；弱脊大腹，二羸；小脛大蹄，三羸。大頭緩耳，一駑；長頸不折，二駑；短上長下，三駑；大髂短脅，四駑；淺髖薄髀，五駑。"
      },
      {
        "index": 6,
        "text": "騮馬、驪肩、鹿毛、馬、驒、駱馬，皆善馬也。"
      },
      {
        "index": 7,
        "text": "馬生墮地無毛，行千里。溺舉一腳，行五百里。\n相馬五藏法：肝欲得小；耳小則肝小，肝小則識人意。肺欲得大；鼻大則肺大，肺大則能奔。心欲得大；目大則心大，心大則猛利不驚，目四滿則朝暮健。腎欲得小。腸欲得厚且長，腸厚則腹下廣方而平。脾欲得小；膁腹小則脾小，脾小則易養。\n望之大，就之小，筋馬也；望之小，就之大，肉馬也：皆可乘致。致瘦欲得見其肉，致肥欲得見其骨。馬，龍顱突目，平脊大腹，䏶重有肉：此三事備者，亦千里馬也。\n「水火」欲得分，上脣欲急而方，口中欲得紅而有光：此馬千里。馬，上齒欲鉤，鉤則壽；下齒欲鋸，鋸則怒。頷下欲深。下脣欲緩。牙欲去齒一寸，則四百里；牙劍鋒，則千里。「嗣骨」欲廉如織杼而闊，又欲長。目欲滿而澤；眶欲小，上欲弓曲，下欲直。「素中」欲廉而張。「陰中」欲得平。「主人」欲小。「陽裏」欲高，則怒。額欲方而平。「八肉」欲大而明。「玄中」欲深。耳欲小而銳如削筒，相去欲促。𩭳欲戴；中骨高二寸。「易骨」欲直。頰欲開，尺長。\n膺下欲廣一尺以上，名曰「挾尺」，能久走。「\n鞅」欲方。喉欲曲而深。胸欲直而出。「鳧」間欲開，望視之如雙鳧。\n頸骨欲大，肉次之。髻欲桎而厚且折；「季毛」欲長多覆，肝肺無病。背欲短而方，脊欲大而抗。脢筋欲大，「飛鳧」見者怒。「三府」欲齊。尻欲頹而方。尾欲減，本欲大。\n脅肋欲大而窪，名曰「上渠」，能久走。\n「龍翅」欲廣而長。「升肉」欲大而明。「輔肉」欲大而明。腹欲充，腔欲小。「季肋」欲張。「懸薄」欲厚而緩。「虎口」欲開。腹下欲平滿，善走，名曰「下渠」，日三百里。\n「陽肉」欲上而高起。髀欲廣厚。「汗溝」欲深明。「直肉」欲方，能久走。「輸鼠」欲方。「肭肉」欲急。「間筋」欲急短而減，善細走。「機骨」欲舉，上曲如懸匡。馬頭欲高。\n「距骨」欲出前。「間骨」欲出。前後曰。「附蟬」欲大。前後目。股欲薄而博，善能走。臂欲長，而膝本欲起，有力。肘腋欲開，能走。膝欲方而庳。髀骨欲短。兩肩骨欲深，名曰「前渠」，怒。\n蹄欲厚三寸，硬如石，下欲深而明，其後開如鷂翼，能久走。"
      },
      {
        "index": 8,
        "text": "相馬從頭始：\n頭欲得高峻，如削成。頭欲重，宜少肉，如剝兔頭。「壽骨」欲得大，如綿絮苞圭石。白從額上入口，名「俞膺」，一名「的顱」，奴乘客死，主乘棄市，大凶馬也。\n馬眼欲得高，眶欲得端正，骨欲得成三角，睛欲得如懸鈴、紫豔光。目不四滿，下脣急，不愛人；又淺，不健食。目中縷貫瞳子者，五百里；下上徹者，千里。睫亂者傷人。目小而多白，畏驚。瞳子前後肉不滿，皆凶惡。若旋毛眼眶上，壽四十年；值眶骨中，三十年；值中眶下，十八年；在目下者，不借。睛卻轉後白不見者，喜旋而不前。目睛欲得黃，目欲大而光，目皮欲得厚。目上白中有橫筋，五百里；上下徹者千里。目中白縷者，老馬子。目赤，睫亂，齧人。反睫者，善奔，傷人。目下有橫毛，不利人。目中有「火」字者，壽四十年。目偏長一寸，三百里。目欲長大。旋毛在目下，名曰「承泣」，不利人。目中五采盡具，五百里，壽九十年。良，多赤，血氣也；駑，多青，肝氣也；走，多黃，腸氣也；材知，多白，骨氣也；材□，多黑，腎氣也。駑，用策乃使也。白馬黑目，不利人。目多白，卻視有態，畏物喜驚。"
      },
      {
        "index": 9,
        "text": "馬耳欲得相近而前豎，小而厚。一寸，三百里；三寸，千里。耳欲得小而前竦。耳欲得短，殺者良，植者駑，小而長者亦駑。耳欲得小而促，狀如斬竹筒。耳方者千里；如斬筒，七百里；如雞距者，五百里。"
      },
      {
        "index": 10,
        "text": "鼻孔欲得大。鼻頭文如「王」、「火」字，欲得明。鼻上文如「\n王」、「公」，五十歲；如「火」，四十歲；如「天」，三十歲；如「小」，二十歲；如「今」，十八歲；如「四」，八歲；如「宅」，七歲。鼻如「水」文，二十歲。鼻欲得廣而方。"
      },
      {
        "index": 11,
        "text": "脣不覆齒，少食。上脣欲得急，下脣欲得緩；上脣欲得方，下脣欲得厚而多理，故曰：「脣如板鞮，御者啼。」黃馬白喙，不利人。"
      },
      {
        "index": 12,
        "text": "口中色欲得紅白如火光，為善材，多氣，良且壽。即黑不鮮明，上盤不通明，為惡材，少氣，不壽。一曰：相馬氣：發口中，欲見紅白色，如穴中看火，此皆老壽。一曰：口欲正赤，上理文欲使通直，勿令斷錯；口中青者，三十歲；如虹腹下，皆不盡壽，駒齒死矣。口吻欲得長。口中色欲得鮮好。旋毛在吻後為「銜禍」，不利人。「刺芻」欲竟骨端。「"
      },
      {
        "index": 13,
        "text": "齒，左右蹉不相當，難御。齒不周密，不久疾；不滿不厚，不能久走。\n一歲，上下生乳齒各二；二歲，上下生齒各四；三歲，上下生齒各六。\n四歲，上下生成齒二；五歲，上下著成齒四；六歲，上下著成齒六。七歲，上下齒兩邊黃，各缺區，平受米；八歲，上下盡區如一，受麥。\n九歲，下中央兩齒臼，受米；十歲，下中央四齒臼；十一歲，下六齒盡臼。\n十二歲，下中央兩齒平；十三歲，下中央四齒平；十四歲，下中央六齒平。\n十五歲，上中央兩齒臼；十六歲，上中央四齒臼；十七歲，上中央六齒皆臼。\n十八歲，上中央兩齒平；十九歲，上中央四齒平；二十歲，上下中央六齒平。\n二十一歲，下中央兩齒黃；二十二歲，下中央四齒黃；二十三歲，下中央六齒盡黃。\n二十四歲，上中央二齒黃；二十五歲，上中央四齒黃；二十六歲，上中齒盡黃。\n二十七歲，下中二齒白；二十八歲，下中四齒白；二十九歲，下中盡白。\n三十歲，上中央二齒白；三十一歲，上中央四齒白；三十二歲，上中盡白。"
      },
      {
        "index": 14,
        "text": "頸欲得{月昆}而長，頸欲得重。頷欲折。胸欲出，臆欲廣。頸項欲厚而強。迴毛在頸，不利人。"
      },
      {
        "index": 15,
        "text": "白馬黑毛，不利人。肩肉欲寧。「雙鳧」欲大而上。"
      },
      {
        "index": 16,
        "text": "脊欲得平而廣能負重；背欲得平而方。鞍下有迴毛，名「負尸」，不利人。"
      },
      {
        "index": 17,
        "text": "從後數其脅肋，得十者良。凡馬：十一者，二百里；十二者，千里；過十三者，天馬，萬乃有一耳。"
      },
      {
        "index": 18,
        "text": "腋下有迴毛，名曰「挾尸」，不利人。"
      },
      {
        "index": 19,
        "text": "左脇有白毛直上，名曰「帶刀」，不利人。"
      },
      {
        "index": 20,
        "text": "腹下欲平，有「八」字；腹下毛，欲前向。腹欲大而垂結，脈欲多；「大道筋」欲大而直。"
      },
      {
        "index": 21,
        "text": "腹下陰前，兩邊生逆毛入腹帶者，行千里；一尺者，五百里。"
      },
      {
        "index": 22,
        "text": "「三封」欲得齊如一。"
      },
      {
        "index": 23,
        "text": "尾骨欲高而垂；尾本欲大，欲高；尾下欲無毛。"
      },
      {
        "index": 24,
        "text": "「汗溝」欲得深。"
      },
      {
        "index": 25,
        "text": "尻欲多肉。莖欲得麤大。"
      },
      {
        "index": 26,
        "text": "蹄欲得厚而大。"
      },
      {
        "index": 27,
        "text": "踠欲得細而促。"
      },
      {
        "index": 28,
        "text": "髂骨欲得大而長。"
      },
      {
        "index": 29,
        "text": "尾本欲大而張。"
      },
      {
        "index": 30,
        "text": "膝骨欲圓而張，大如杯盂。"
      },
      {
        "index": 31,
        "text": "「溝」，上通尾本者，{足翕}殺人。"
      },
      {
        "index": 32,
        "text": "馬有「雙腳脛亭」，行六百里。迴毛起踠膝是也。"
      },
      {
        "index": 33,
        "text": "䏶欲得圓而厚，裏肉生焉。"
      },
      {
        "index": 34,
        "text": "後腳欲曲而立。"
      },
      {
        "index": 35,
        "text": "臂欲大而短。"
      },
      {
        "index": 36,
        "text": "骸欲小而長。"
      },
      {
        "index": 37,
        "text": "踠欲促而大，其間纔容靽。"
      },
      {
        "index": 38,
        "text": "「烏頭」欲高。"
      },
      {
        "index": 39,
        "text": "後足「輔骨」欲大。"
      },
      {
        "index": 40,
        "text": "後左右足白，不利人。"
      },
      {
        "index": 41,
        "text": "白馬四足黑，不利人。"
      },
      {
        "index": 42,
        "text": "黃馬白喙，不利人。"
      },
      {
        "index": 43,
        "text": "後左右足白，殺婦。"
      },
      {
        "index": 44,
        "text": "相馬視其四蹄：後兩足白，老馬子；前兩足白，駒馬子。白毛者，老馬也。"
      },
      {
        "index": 45,
        "text": "四蹄欲厚且大。四蹄顛倒若豎履，奴乘客死，主乘棄市，不可畜。"
      },
      {
        "index": 46,
        "text": "久步即生筋勞；筋勞則「發蹄」，痛凌氣。久立則發骨勞；骨勞即發癰腫。"
      },
      {
        "index": 47,
        "text": "久汗不乾則生皮勞；皮勞者，𩥇而不振。"
      },
      {
        "index": 48,
        "text": "汗未善燥而飼飲之，則生氣勞；氣勞者，即𩥇而不起。"
      },
      {
        "index": 49,
        "text": "驅馳無節，則生血勞；血勞則發強行。"
      },
      {
        "index": 50,
        "text": "何以察「五勞」？終日驅馳，舍而視之：不𩥇者，筋勞也；{馬展}而不時起者，骨勞也；起而不振者，皮勞也；振而不噴者，氣勞也；噴而不溺者，血勞也。筋勞者，兩絆卻行三十步而已。骨勞者，令人牽之起，從後笞之起而已。皮勞者，夾脊摩之熱而已。氣勞者，緩繫之櫪上，遠餧草，噴而已。血勞者，高繫，無飲食之，大溺而已。\n飲食之節：食有「三芻」，飲有「三時」。何謂也？一曰惡芻，二曰中芻，三曰善芻。何謂「三時」？一曰朝飲，少之；二曰晝飲，則胸饜水；三曰暮，極飲之。夏即不汗，冬即不寒；汗而極乾。"
      },
      {
        "index": 51,
        "text": "飼父馬令不𨷖法："
      },
      {
        "index": 52,
        "text": "飼征馬令硬實法："
      },
      {
        "index": 53,
        "text": "驘："
      },
      {
        "index": 54,
        "text": "驢，大都類馬，不復別起條端。"
      },
      {
        "index": 55,
        "text": "凡以豬槽飼馬，以石灰泥馬槽，馬汗繫著門：此三事，皆令馬落駒。"
      },
      {
        "index": 56,
        "text": "治牛馬病疫氣方："
      },
      {
        "index": 57,
        "text": "治馬患喉痹欲死方："
      },
      {
        "index": 58,
        "text": "治馬黑汗方："
      },
      {
        "index": 59,
        "text": "又方："
      },
      {
        "index": 60,
        "text": "馬中熱方："
      },
      {
        "index": 61,
        "text": "治馬汗凌方："
      },
      {
        "index": 62,
        "text": "治馬疥方："
      },
      {
        "index": 63,
        "text": "又方："
      },
      {
        "index": 64,
        "text": "又方："
      },
      {
        "index": 65,
        "text": "又方："
      },
      {
        "index": 66,
        "text": "治馬中水方："
      },
      {
        "index": 67,
        "text": "治馬中穀方："
      },
      {
        "index": 68,
        "text": "又方："
      },
      {
        "index": 69,
        "text": "又方："
      },
      {
        "index": 70,
        "text": "治馬腳（生附骨，不治者入膝節，令馬長跛）方："
      },
      {
        "index": 71,
        "text": "治馬被刺腳方："
      },
      {
        "index": 72,
        "text": "馬炙瘡："
      },
      {
        "index": 73,
        "text": "治馬瘙蹄方："
      },
      {
        "index": 74,
        "text": "又方："
      },
      {
        "index": 75,
        "text": "又方："
      },
      {
        "index": 76,
        "text": "又方："
      },
      {
        "index": 77,
        "text": "又方："
      },
      {
        "index": 78,
        "text": "又方："
      },
      {
        "index": 79,
        "text": "又方："
      },
      {
        "index": 80,
        "text": "又方："
      },
      {
        "index": 81,
        "text": "又方：又方：又方：又方："
      },
      {
        "index": 82,
        "text": "治馬大小便不通，眠起欲死，須急治之，不治，一日即死："
      },
      {
        "index": 83,
        "text": "治馬卒腹脹，眠臥欲死方："
      },
      {
        "index": 84,
        "text": "治驢漏蹄方："
      },
      {
        "index": 85,
        "text": "牛，歧胡有壽。眼去角近，行駃。眼欲得大。眼中有白脈貫瞳子，最快。「二軌」齊者快。頸骨長且大，快。\n「壁堂」欲得闊。倚欲得如絆馬聚而正也。莖欲得小。「膺庭」欲得廣。「天關」欲得成。「俊骨」欲得垂。洞胡無壽。旋毛在「珠淵」，無壽。「上池」有亂毛起，妨主。倚腳不正，有勞病。角冷，有病。毛拳，有病。毛欲得短密，若長、疏，不耐寒氣。耳多長毛，不耐寒熱。單膂，無力。有生癤即決者，有大勞病。\n尿射前腳者快，直下者不快。亂睫者觝人。後腳曲及直，並是好相，直尤勝。進不甚直，退不甚曲，為下。行欲得似羊行。\n頭不用多肉。臀欲方。尾不用至地；至地，劣力。尾上毛少骨多者，有力。膝上縳肉欲得硬。角欲得細，橫、豎無在大。身欲得促，形欲得如卷。「插頸」欲得高。一曰，體欲得緊。\n大膁疏肋，難飼。龍頸突目，好跳。鼻如鏡鼻，難牽。口方易飼。\n「蘭株」欲得大。「豪筋」欲得成就。「豐岳」欲得大。蹄欲得豎。「垂星」欲得有「怒肉」。「力柱」欲得大而成。肋欲得密，肋骨欲得大而張。髀骨欲得出俊骨上。易牽則易使，難牽則難使。\n「泉根」不用多肉及多毛。懸蹄欲得橫。「陰虹」屬頸，行千里。「陽塩」欲得廣。當「陽塩」中間脊骨欲得䆘。常有似鳴者有黃。"
      },
      {
        "index": 86,
        "text": "治牛疫氣方：又方：又方：治牛腹脹欲死方：又方：治牛疥方：治牛肚反及嗽方：治牛中熱方：治牛虱方：治牛病："
      },
      {
        "index": 87,
        "text": "《家政法》曰：「四月伐牛茭。」"
      },
      {
        "index": 88,
        "text": "《術》曰：「埋牛蹄著宅四角，令人大富。」"
      },
      {
        "index": 89,
        "text": "常留臘月、正月生羔為種者上，十一月、二月生者次之。大率十口二羝。羝無角者更佳。擬供廚者，宜剩之。"
      },
      {
        "index": 90,
        "text": "牧羊必須老人及心性宛順者，起居以時，調其宜適。卜式云：「牧民何異於是者。」唯遠水為良，二日一飲。緩驅行，勿停息。春夏早放，秋冬晚出。圈不厭近，必須與人居相連，開窗向圈。架北牆為廠。圈中作臺，開竇，無令停水。二日一除，勿使糞穢。圈內須並牆豎柴柵，令周匝。"
      },
      {
        "index": 91,
        "text": "羊一千口者，三四月中，種大豆一頃雜穀，並草留之，不須鋤治，八九月中，刈作青茭。若不種豆、穀者，初草實成時，收刈雜草，薄鋪使乾，勿令鬱浥。既至冬寒，多饒風霜，或春初雨落，青草未生時，則須飼，不宜出放。\n積茭之法：於高燥之處，豎桑、棘木作兩圓柵，各五六步許。積茭著柵中，高一丈亦無嫌。任羊繞柵抽食，竟日通夜，口常不住。終冬過春，無不肥充。若不作柵，假有千車茭，擲與十口羊，亦不得飽：群羊踐躡而已，不得一莖入口。\n不收茭者：初冬乘秋，似如有膚，羊羔乳食其母，比至正月，母皆瘦死；羔小未能獨食水草，尋亦俱死。非直不滋息，或能滅群斷種矣。"
      },
      {
        "index": 92,
        "text": "寒月生者，須燃火於其邊。"
      },
      {
        "index": 93,
        "text": "凡初產者，宜煮穀豆飼之。\n白羊留母二三日，即母子俱放。羖羊但留母一日，寒月者，內羔子坑中，日夕母還，乃出之；十五日後，方喫草，乃放之。"
      },
      {
        "index": 94,
        "text": "白羊，三月得草力，毛床動，則鉸之。五月，毛床將落，又鉸取之。八月初，胡葈子未成時，又鉸之。"
      },
      {
        "index": 95,
        "text": "作氊法："
      },
      {
        "index": 96,
        "text": "令氊不生蟲法："
      },
      {
        "index": 97,
        "text": "羝羊，四月末，五月初鉸之。"
      },
      {
        "index": 98,
        "text": "作酪法："
      },
      {
        "index": 99,
        "text": "作乾酪法："
      },
      {
        "index": 100,
        "text": "作漉酪法："
      },
      {
        "index": 101,
        "text": "作馬酪酵法："
      },
      {
        "index": 102,
        "text": "抨酥法："
      },
      {
        "index": 103,
        "text": "羊有疥者，間別之；不別，相染污，或能合群致死。羊疥先著口者，難治多死。"
      },
      {
        "index": 104,
        "text": "治羊疥方："
      },
      {
        "index": 105,
        "text": "又方："
      },
      {
        "index": 106,
        "text": "羊膿鼻眼不淨者，皆以中水治方："
      },
      {
        "index": 107,
        "text": "羊膿鼻，口頰生瘡如乾癬者，名曰「可妒運」，迭相染易，著者多死，或能絕羣，治之方："
      },
      {
        "index": 108,
        "text": "治羊「挾蹄」方："
      },
      {
        "index": 109,
        "text": "凡羊經疥得差者，至夏後初肥時，宜賣易之。不爾，後年春，疥發必死矣。"
      },
      {
        "index": 110,
        "text": "凡驢馬牛羊收犢子、駒、羔法："
      },
      {
        "index": 111,
        "text": "《家政法》曰：「養羊法，當以瓦器盛一升鹽，懸羊欄中，羊喜鹽，自數還啖之，不勞人收。」"
      },
      {
        "index": 112,
        "text": "「羊有病，輒相污，欲令別病法：當欄前作瀆，深二尺，廣四尺，往還皆跳過者無病；不能過者，入瀆中行過，便別之。」"
      },
      {
        "index": 113,
        "text": "《術》曰：「懸羊蹄著戶上，辟盜賊。澤中放六畜，不用令他人無事橫截群中過。道上行，即不諱。」"
      },
      {
        "index": 114,
        "text": "《龍魚河圖》曰：「羊有一角，食之殺人。」"
      },
      {
        "index": 115,
        "text": "母豬取短喙無柔毛者良。牝者，子母不同圈。牡者同圈則無嫌。圈不厭小。處不厭穢。亦須小廠，以避雨雪。\n春夏草生，隨時放牧。糟糠之屬，當日別與。八、九、十月，放而不飼。所有糟糠，則蓄待窮冬春初。初產者，宜煮穀飼之。其子三日便掐尾，六十日後犍。十一、十二月生子豚，一宿，蒸之。不蒸則腦凍不合，不出旬便死。"
      },
      {
        "index": 116,
        "text": "供食豚，乳下者佳，簡取別飼之。愁其不肥——共母同圈，粟豆難足——宜埋車輪為食場，散粟豆於內，小豚足食，出入自由，則肥速。"
      },
      {
        "index": 117,
        "text": "《雜五行書》曰：「懸臘月豬羊耳著堂樑上，大富。」"
      },
      {
        "index": 118,
        "text": "《准南萬畢術》曰：「麻鹽肥豚豕。」"
      },
      {
        "index": 119,
        "text": "雞種，取桑落時生者良，春夏生者則不佳。雞，春夏雛，二十日內，無令出窠，飼以燥飯。雞棲，宜據地為籠，籠內著棧。雖鳴聲不朗，而安穩易肥，又免狐狸之患。若任之樹林，一遇風寒，大者損瘦，小者或死。\n燃柳柴，殺雞雛：小者死，大者盲。"
      },
      {
        "index": 120,
        "text": "養雞令速肥，不杷屋，不暴園，不畏烏、鴟、狐狸法："
      },
      {
        "index": 121,
        "text": "取穀產雞子供常食法："
      },
      {
        "index": 122,
        "text": "瀹雞子法："
      },
      {
        "index": 123,
        "text": "炒雞子法："
      },
      {
        "index": 124,
        "text": "《孟子》曰：「雞、豚、狗、彘之畜，無失其時，七十者可以食肉矣。」"
      },
      {
        "index": 125,
        "text": "《家政法》曰：「養雞法：二月先耕一畝作田，秫粥灑之，刈生茅覆上，自生白蟲。便買黃雌雞十隻，雄一隻。於地上作屋，方廣丈五，於屋下懸簀，令雞宿上。并作雞籠，懸中。夏月盛晝，雞當還屋下息。并於園中築作小屋，覆雞得養子，烏不得就。」"
      },
      {
        "index": 126,
        "text": "《龍魚河圖》曰：「玄雞白頭，食之病人。雞有六指者亦殺人。雞有五色者亦殺人。」"
      },
      {
        "index": 127,
        "text": "《養生論》曰：「雞肉不可食小兒，食令生蚘蟲，又令體消瘦。鼠肉味甘，無毒，令小兒消穀，除寒熱，炙食之，良也。」"
      },
      {
        "index": 128,
        "text": "鵝、鴨，並一歲再伏者為種。大率鵝三雌一雄，鴨五雌一雄。鵝初輩生子十餘，鴨生數十；後輩皆漸少矣。欲於廠屋之下作窠，多著細草於窠中，令暖。先刻白木為卵形，窠別著一枚以誑之。生時尋即收取，別著一暖處，以柔細草覆藉之。伏時，大鵝一十子，大鴨二十子；小者減之。數起者，不任為種。其貪伏不起者，須五六日一與食，起之令洗浴。鵝鴨皆一月雛出。量雛欲出之時，四五日內，不用聞打鼓、紡車、大叫、豬、犬及舂聲；又不用器淋灰，不用見新產婦。雛既出，別作籠籠之。先以粳米為粥糜，一頓飽食之，名曰「填嗉」。量而死。然後以粟飯，切苦菜、蕪菁英為食。以清水與之，濁則易。入水中，不用停久，尋宜驅出。於籠中高處，敷細草，令寢處其上。十五日後，乃出籠。"
      },
      {
        "index": 129,
        "text": "鵝唯食五穀、稗子及草、菜，不食生蟲。鴨，靡不食矣。水稗實成時，尤是所便，噉此足得肥充。\n供廚者，子鵝百日以外，子鴨六七十日，佳。過此肉硬。\n大率鵝鴨六年以上，老，不復生伏矣，宜去之。少者，初生，伏又未能工。唯數年之中佳耳。"
      },
      {
        "index": 130,
        "text": "《風土記》曰：「鴨，春季雛，到夏五月則任啖，故俗五六月則烹食之。」"
      },
      {
        "index": 131,
        "text": "作杬子法：純取雌鴨，無令雜雄，足其粟豆，常令肥飽，一鴨便生百卵。取杬木皮，淨洗細莖，剉，煮取汁。率二斗，及熱下鹽一升和之。汁極冷，內甕中，浸鴨子。一月任食。煮而食之，酒食俱用。鹹徹則卵浮。"
      },
      {
        "index": 132,
        "text": "《陶朱公養魚經》曰：「威王聘朱公，問之曰：『聞公在湖為漁父，在齊為鴟夷子皮，在西戎為赤精子，在越為范蠡，有之乎？』曰：『有之。』曰：『公任足千萬，家累億金，何術乎？』\n「朱公曰：『夫治生之法有五，水畜第一。水畜，所謂魚池也。以六畝地為池，池中有九洲。求懷子鯉魚長三尺者二十頭，牡鯉魚長三尺者四頭，以二月上庚日內池中，令水無聲，魚必生。至四月，內一神守；六月，內二神守；八月，內三神守。『神守』者，鱉也。所以內鱉者，魚滿三百六十，則蛟龍為之長，而將魚飛去；內鱉，則魚不復去，在池中，周遶九洲無窮，自謂江湖也。至來年二月，得鯉魚長一尺者一萬五千枚，三尺者四萬五千枚，二尺者萬枚。枚直五十，得錢一百二十五萬。至明年，得長一尺者十萬枚，長二尺者五萬枚，長三尺者五萬枚，長四尺者四萬枚。留長二尺者二千枚作種。所餘皆貨，得錢五百一十五萬錢。候至明年，不可勝計也。』\n「王乃於後苑治池。一年，得錢三十餘萬。池中九洲、八谷，谷上立水二尺，又谷中立水六尺。\n「所以養鯉者，鯉不相食，易長又貴也。」"
      },
      {
        "index": 133,
        "text": "又作魚池法：蓴："
      },
      {
        "index": 134,
        "text": "種蓴法："
      },
      {
        "index": 135,
        "text": "種藕法："
      },
      {
        "index": 136,
        "text": "種蓮子法："
      },
      {
        "index": 137,
        "text": "種芡法："
      },
      {
        "index": 138,
        "text": "種芰法："
      },
      {
        "index": 139,
        "text": "齊民要術卷六"
      }
    ]
  }
}