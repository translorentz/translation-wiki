{
  "chapterNumber": 4,
  "title": "Carukkam 4 (நான்காவது சருக்கம்)",
  "sourceContent": {
    "paragraphs": [
      {
        "index": 0,
        "text": "[226] நான்காவது சருக்கம்\nஇப்பகுதிக்கண், வேனிற்பருவம் வந்ததும் இன்பநுகர்ச்சி குறித்து யசோமதி வேந்தன் உரிமை மகளிரும்  அரசமாதேவியாகிய புட்பாவலியும் உடன்வரச் சென்று, வசந்த மண்டபத்தில் வீற்றிருந்து நாடகமகளிரின் ஆடலும் பாடலும் கண்டு இனிதிருந்ததும், அரசனுடன் வந்திருந்த சண்டகருமன் வனத்தின் ஒரு புடையில் யோகம் புரிந்து கொண்டிருந்த அகம்பன ரென்ற முனிவரைக் கண்டதும், அவரை யவன் வணங்கி நின்று யோகத்தின் முடிபொருள் கேட்தும், அவர் நன்ஞானம் நற்காட்சி நல்லொழுக்கமென்ற மூன்றையும் ஓதியதும், அணுவிரதம் ஐந்தனையும் விரித்துக் கூறியதும், அவற்றைக் கேட்ட சண்டகருமன், கொலை யொழிந்த ஏனையவற்றை மேற்கொள்வதாகக் கூறியதும் அவர் உயிர்க்கொலையால் உளவாகும் துன்பங்களைக்கூறி யசோதரனும் சந்திரமதியும் உற்ற துன்பங்களை யுரைத்ததும், சண்டகருமன் கேட்டுச் சைனதருமத்தை முற்றவும் மேற்கொண்டு திரும்பியதும், அக்காலை அவன்பால் இருந்த கூட்டின்கண் வளர்ந்து வந்த கோழிகள் அகம்பனர் உரைத்த அறம் கேட்டுப் பழம்பிறப் புணர்ந்து மகிழ்ச்சி மிகுந்து கூவியதும், அக்குரல் கேட்ட வேந்தனான யசோமதி வெகுண்டு தன் வில்லை வளைத்து அக்கோழிகளை  அம்பெய்து கொன்றதும், அவை புட்பாவலியின் வயிற்றிற்குள் இரட்டைப் பிள்ளைகளாய்ப் பிறந்ததும், அவர்கட்கு அபயருசி, அபயமதி என்று பெயரிட்டதும், அவர்கட்குப் பின் வேறொரு மகன் புட்பாவலிக்குப் பிறந்ததும் அவனுக்கு யசோதர னென்று பெயரிட்டதும், அவ்வரச குமரன் அரசர்க்குரிய கலை பலவும் தொழில் பலவும் முற்றக் கற்றுத் தேர்ச்சி பெற்றதும் பிறவும் கூறப்படுகின்றன.\nவேனில் வரவு\nசெந்தளிர் புனைந்த சோலைத் திருமணி வண்டுந் தேனுங்\nகொந்துகள் குடைந்து கூவுங் குயிலொடு குழுமி யார்ப்பச்\nசெந்துண ரளைந்து தென்றற் றிசைதிசை சென்று வீச\nவந்துள மகிழ்ந்த தெங்கும் வளர் மதுப் பருவ மாதோ."
      },
      {
        "index": 1,
        "text": "[227] யசோமதி வசந்தமண்டபத் திருத்தல்\nஇணர்தகைப்* பொழிலி னுள்ளா விசோமதி யென்னு மன்னன்\nவணர்தகைக் குழலி புட்பா வலியெனுந் துணைவி யோடு\nபுணர்தகை† வல்லி புல்லி வளரிளம்  பிண்டி வண்டர்\nஇணர்ததை தவிசி னேறி யினிதினி னமர்ந்தி ருந்தான்."
      },
      {
        "index": 2,
        "text": "[228] இசைநாடக வின்பந் துய்த்தல்\nபாடக மிலங்கு செங்கேழ்ச் சீறடிப் பரவை யல்குற்*\nசூடக மணிமென் தோளின் தொழுதனர் துளங்கத் தோன்றி\nநாடக மகளி ராடு நாடக நயந்து நல்லார்\nபாடலி லமி்ர்த வூறல் பருகினன் மகிழ்ந்தி ருந்தான்."
      },
      {
        "index": 3,
        "text": "[229] சண்டகருமன் அகம்பனமுனிவரைக் காண்டல்\nவளையவர் சூழ லுள்ளான் மனமகிழ்ந் திருப்ப மன்னன்\nதளையவிழ் தொடையன் மார்பன் சண்டமுற் கருமன் போகி\nவளமலர் வனத்துள் தீய மனிதரோ டனைய சாதி\nகளைபவன் கடவுள் கண்ணிற் கண்டுகை தொழுது நின்றான்."
      },
      {
        "index": 4,
        "text": "[230] அகம்பனர் சண்டகருமனைக் காண்டல்\nஅருவினை முனைகொ லாற்ற லகம்பன னென்னும் நாமத்\nதொருமுனி தனியனாகி யொருசிறை யிருந்தோர் பிண்டித்*\nதருமுதல் யோகு கொண்டு தன்னள விறந்தான் முன்னர்+\nமருவிய நினைப்பு மாற்றி வந்தது கண்டி ருந்தான்."
      },
      {
        "index": 5,
        "text": "[231] சண்டகருமன் முனிவனை வணங்கி வினாதல்\nவடிநுனைப் பகழி யானு மலரடி வணங்கி வாழ்த்தி\nஅடீகணி ரடங்கி மெய்யி லருள்புரி மனத்தீ* ராகி\nநெடிதுட னிருந்து நெஞ்சி னினைவதோர் நினைவு தன்னான்\nமுடிபொருள் தானு மென்கொல் மொழிந்தருள் செய்க என்றான்."
      },
      {
        "index": 6,
        "text": "[232] சண்டகருமனை, வடிநுனைப் பகழியான் என்றார். அதனைக் கையி லேந்தி அம்முனிவன் திருமுன், வந்திருத்தலின். மெய்யால் வணங்கி வாயால் வாழ்த்தினமையின், \"வணங்கி வாழ்த்தி\" என்றார். மனத்தே அம் முனிவர்பால் நன்மதிப்பும் தன்னால் வணங்கப் படத்தக்க பெருமையும் நினைத்தமை இச்செயல்களால் விளங்குதலின், அது கூறாராயினார். அடிகள், உயர்ந்தோரை யழைக்கும் உயர் சொற்கிளவி. தவம் புரியுமிடத்தும், மெய்யும் மொழியும் அடங்கி மனத்தில் ஒடுங்க, மனம் குறித்த பொருட்கண் ஒன்றி நிற்றலின், \"மெய்யில் அடங்கி்\"யென்றான். உயர்ந்தோர் பாலுள்ள பெருஞ் செல்லமாதலின், அதனை விதந்து \"அருள்புரி மனத்திராகி\" யென்றும், நெடிதிருந்து நெஞ்சால் ஆராயத்தக்க அந்நுண் பொருள் யாதென அறியும் ஆர்வ மிகுதியால் \"நெஞ்சில் நினைவதோர் நினைவுதன்னால் முடிபொருள் தானும் என்கொல்\" என்றும் வினவினான். தான், அசைநிலை.\nஅகம்பனன் அருள் நினைவு கோடல்\nஆரருள் புரிந்த நிஞ்சி னம்முனி யவனை நோக்கிச்\nசீரருள் பெருகும் பான்மைத் திறத்தனே போலு மென்றே\nபேரறி வாகித் தம்மிற் பிறழ்விலா வுயிரை யன்றே\nகூரறி வுடைய நீரார் குறிப்பது மனத்தி னாலே."
      },
      {
        "index": 7,
        "text": "[233] பொருட்டன்மை கூறல்\nஅனந்தமா மறிவு காட்சி யருவலி போக மாதி\nநினைந்தவெண் குணங்க ளோடு திருமல நித்த மாகிச்\nசினஞக்செறு வாதி யின்றித் திரிவித வுலகத் துச்சி\nஅனத்தகா லத்து நிற்ற லப்பொருட் டன்மை யென்றான்."
      },
      {
        "index": 8,
        "text": "[234] சண்டகருமன் கூறல்\nகருமனு மிறைவ கேளாய் களவுசெய் தோர்கள் தம்மை\nஇருபிள வாகச் செய்வ னெம்மர சருளி னாலே\nஒருவழி யாலுஞ் சீவ னுண்டெனக் கண்ட தில்லை\nபெரியதோர் சோர மென்றான்* பின்னமாச் சேதித் திட்டும்."
      },
      {
        "index": 9,
        "text": "[235] மற்றொரு கள்வன் தன்னை வதைசெய்யு முன்னும் பின்னும்\nஇற்றென நிறைசெய் திட்டு மிறைவனே பேதங் காணேன்\nஉற்றதோர் குழியின் மூடி யொருவனைச் சிலநாள் வைத்து\nமற்றவ னுயிர்போ யிட்ட வழியொன்றுங் கண்டி லேனே."
      },
      {
        "index": 10,
        "text": "[236] அகம்பன முனிவர் கூறல்\nபையவே காட்டத் தன்னைப் பலபின்னஞ் செய்திட் டன்று\nவெய்யெரி கண்ட துண்டோ விறகொடு விறகை யூன்ற\nஐயனே யங்கி தோன்றி யதனையு மெரிக்க லுற்ற\nதிவ்வகைக் காண லாகு மென்றுநீ யுணர்தல் வேண்டும்."
      },
      {
        "index": 11,
        "text": "[237] சிக்கென வாயு வேற்றித் தித்திவாய்ச் செம்மித் தூக்கிப்\nபுக்கவவ் வாயு நீங்கிப் போயபின் னிறைசெய் தானும்\nஒக்குமே யொருவன் சங்கோ டொருநில மாளி கைக்கே\nதிக்கெனத் தொனிசெய் திட்ட தெவ்வழி வந்த தாகும்."
      },
      {
        "index": 12,
        "text": "[238] இவ்வகை யாகுஞ் சீவ னியல்புதா னியல்பு வேறாம்\nவெய்ய தீ வினைக ளாலே வெருவுறு துயரின் மூழ்கி\nமையலுற் றழுங்கி* நான்கு கதிகளுட் கெழுமிச் செல்வ†\nதையமில் காட்சி ஞானத் தொழுக்கத்தோ ரறிவ தாகும்."
      },
      {
        "index": 13,
        "text": "[239] சண்ட கருமன் கூறல்\nஆகமத் தடிக ளெங்கட் கதுபெரி தரிது கண்டீர்\nஏகசித் தத்த ராய விறைவர்கட் கெளிது போலும்\nபோகசித் தத்தோ டொன்றிப் பொழிவழிப் படரு நீரார்க்\nகாகுமற் றுறுதிக் கேது அருளுக தெருள என்றான்."
      },
      {
        "index": 14,
        "text": "[240] நன்ஞானம் முதலிய மூன்றாலு மெய்தும் பயனைத் தொகுத்து அகம்பனர் பொதுவகையில் வைத்துரைத்தல்\nஅற்றமி லறிவு காட்சி யருந்தகை யொழுக்க மூன்றும்\nபெற்றனர் புரிந்து பேணிப் பெருங்குணத் தொழுகு நீரார்க்\nகுற்றிடு மும்ப ரின்ப முலகிதற் கிறைமை தானும்\nமுற்றமுன் னுரைத்த பேறும் வந்துறும் முறைமை யென்றான்."
      },
      {
        "index": 15,
        "text": "[241] முன்னே தொகுத்துச்சொன்ன பயனை விரித்துரைத்தல்\nஉறுபொருள் நிலைமை தன்னை யுற்றுணர் வறிவ தாகும்\nஅறிபொரு ளதனிற் றூய்மை யகத்தெழு தெளிவு காட்சி\nநறுமலர்ப் பிண்டி நாதன் நல்லறப் பெருமை தன்பால்\nஇறுகிய மகிழ்ச்சி கண்டாய் இதனது பிரிவு மென்றான்."
      },
      {
        "index": 16,
        "text": "[242] நல்லொழுக்கத்தின் இயல்பு கூறல்\nபெருகிய கொலையும் பொய்யுங் களவொடு பிறன்ம னைக்கண்\nதெரிவிலாச் செலவு சிந்தை பொருள்வயிற் றிருகு பற்றும்\nமருவிய மனத்து மீட்சி வதமிவை யைந்தோ டொன்றி\nஒருவின புலைசு தேன்கள் ஒருவுத லொழுக்க மென்றான்."
      },
      {
        "index": 17,
        "text": "[243] இவற்றின் பயன் கூறல்\nகொலையின தின்மை கூறிற் குவலயத் திறைமை செய்யும்\nமலைதலில் வாய்மை யார்க்கும் வாய்மொழி மதிப்பை யாக்கும்\nவிலையில்பே ரருளின் மாட்சி விளைப்பது களவின் மீட்சி\nஉலைதலில் பெருமை திட்ப முருவலி யொழிந்ந* தீயும்."
      },
      {
        "index": 18,
        "text": "[244] தெருளுடை மனத்திற் சென்ற தெளிந்துணர் வாய செல்வம்\nபொருள்வயி னிறுக்க மின்மை புணர்த்திடும் புலைசு தேன்கள்\nஒருவிய பயனு மற்றே* யொளியினோ டழகு வென்றி\nபொருள்மிகு குலனோ டின்பம் புணர்தலு மாகு மாதோ."
      },
      {
        "index": 19,
        "text": "[245] சண்டகருமன் கூறல்\nசிலைபயில் வயிரத் தோளாய் செப்பிய பொருளி தெல்லாம்\nஉலைதலின் மகிழ்வோ டுள்ளத் துணர்ந்தனை கொள்க என்னக்\nகொலையினி லொருவ லின்றிக் கொண்டனென் அருளிற் றெல்லாம்\nஅலைசெய்வ தொழியின் வாழ்க்கை யழியுமற் றடிக வென்றான்."
      },
      {
        "index": 20,
        "text": "[246] அகம்பனர் கூறல்\nஎன்றடி பணிந்து சண்ட விசைத்தது கடவுள் கேட்டு\nநன்றினித் தெளிந்தா யல்லை நவிலிசை யமுத நல்யாழ்\nஒன்றிய செவிடு மூமும் ஒருவனாற் பெறுத லுண்டோ\nஇன்றுநீ யுரைத்த தற்றே யியம்புவ துளது கேண்மோ."
      },
      {
        "index": 21,
        "text": "[247] ஆருயிர் வருத்தங் கண்டா லருள்பெரி தொழுகு கண்ணால்\nஒருயிர் போல நெஞ்சத் துருகிநைந் துய்ய நிற்றல்\nவாரியின் வதங்கட் கெல்லா மரசநல் வதம‌ தற்கே\nசார்துணை யாகக் கொள்க தகவுமத் தயவு மென்றான்."
      },
      {
        "index": 22,
        "text": "[248] இறந்தநா ளென்னு* முள்ளத் திரங்குத லின்றி வெய்தாய்க்\nகறந்துயி ருண்டு கன்றிக் கருவினை பெருகச் செய்தாய்\nபிறந்துநீ பிறவி தோறும் பெருநவை யுறுவ தெல்லாஞ்\nசிறந்தநல் லறத்தி னன்றித் தீருமா றுணரி னுண்டோ.†"
      },
      {
        "index": 23,
        "text": "[249] நிலையிலா வுடம்பின் வாழ்க்கை நெடிதுட னிறுவ லென்றிக்\nகொலையினான் முயன்று வாழுங் கொற்றவ ரேனு முற்றச்\nசிலபக லன்றி நின்றார் சிலரிவ ணில்லை கண்டாய்\nஅலைதரு பிறவி முந்நீ ரழுந்துவ ரனந்தங் காலம்."
      },
      {
        "index": 24,
        "text": "[250] இன்னுமீ தைய கேட்க யசோமதி தந்தை யாய\nமன்னவ னன்னை யோடு மாவினற் கோழி தன்னைக்\nகொன்னவில் வாளிற் கொன்ற கொடுமையிற் கடிய துன்பம்\nபின்னவர் பிறவி தோறும் பெற்றன பேச லாமோ."
      },
      {
        "index": 25,
        "text": "[251] வீங்கிய வினைகள் தம்மால் வெருவரத் தக்க துன்பம்\nதாங்கினர் பிறந்தி றந்து தளர்ந்தனர் விலங்கிற் செல்வார்\nஆங்கவர் தாங்கள் கண்டா யருவினை துரப்ப வந்தார்\nஈங்குநின் னயல கூட்டி லிருந்தகோ ழிகளா யென்றான்."
      },
      {
        "index": 26,
        "text": "[252] உயிரவ ணில்லை யேனு முயிர்க்கொலை நினைப்பி னாலிம்\nமயரிகள் பிறவி தோறும் வருந்திய வருத்தங் கண்டால்\nஉயிரினி லருளொன் றின்றி யுவந்தனர் கொன்று சென்றார்\nசெயிர்தரு நரகி னல்லாற் செல்லிட மில்லை யென்றான்."
      },
      {
        "index": 27,
        "text": "[253] 1.யசோ. 250\nசண்டகருமன் கூறல்\nமற்றவன் இனைய கூற மனநனி கலங்கி வாடிச்\nசெற்றமுஞ் சினமு நீக்கித் திருவறத் தெளிவு காதல்\nபற்றினன் வதங்கள் முன்னம் பகர்ந்தன வனைத்துங் கொண்டு\nபெற்றன னடிகள் நும்பாற்* பெரும்பய னென்று போந்தான்."
      },
      {
        "index": 28,
        "text": "[254] எண்ணிறந்த உயிர்களைக்கொன்று வாழ்பவனாதலின்,சண்ட கருமன், கொலைப்பாவப்பயனை அகம்பனன் கூற்க்கேட்டலும் பேரச்சமெய்தி வருந்தத் தொடங்கினானென்பார் \"மனம் நனி கலங்கிவாடி\" என்றார்.மனத்தினது கலக்கம் மெய் வாட்டத் தாற் புலனாதலின், \"வாடி\" யென்றார். சினத்தின் காரியமாய்த் தீவினை நிகழ்ச்சிக்குக் காரணமாய் நிற்கும் மனநிலை செற்றமாகும். சினமில்வழிச் செற்றம் நிகழாமையின், \"செற்றமும் சினமும்\" இணைத்துக் கூறினார். வதங்கனை முன்ப \"பெருகிய கொலையும்\" (242) என்று தொடங்கும் செய்யுள் முதலாயவற்றுள் கூறினாராதலின், \"முன்னம் பகர்ந்தான்\" என்றார். பிறவாநெறியருளும் பேரறப்பொருளை மேற்கொண்ட மகிழ்ச்சியாற் கூறுவது தோன்ற \"பெற்றன னடிக ணும்பாற் பெரும்பயன்\" என்று கூறினான்.\nகோழிகள் தம்முள் நினைத்தல்\nகேட்டலு மடிகள் வாயிற் கெழுமிய மொழிகள் தம்மைக்\nகூட்டினு ளிருந்த மற்றக் கோழிகள் பிறப்பு ணர்ந்திட்\nடோட்டிய சினத்த வாகி யுறுவத முய்ந்து கொண்ட\nபாட்டருந் தன்மைத் தன்றே பான்மையிற் பரிசு தானும்"
      },
      {
        "index": 29,
        "text": "[255] பிறவிக ளனைத்து நெஞ்சிற் பெயர்ந்தன நினைத்து முன்னர்\nமறவியின் மயங்கி மாற்றின் மறுகின மருகு சென்றே\nஅறவிறை யடிகள் தம்மா லறவுமிர் தாரப் பெற்றேம்\nபிறவியின் மறுகு வெந்நோய் பிழைத்தன  மென்றவாறே."
      },
      {
        "index": 30,
        "text": "[256] கோழியின் கூக்குரலை யரசன் கேட்டல்\nஅறிவரன் சரண மூழ்கி யறத்தெழு விருப்ப முள்ளாக்\nகுறைவிலா வமுதங் கொண்டு குளிர்ந்தக மகிழ்ந்து கூவச்\nசெறிபொழி லதனுட் சென்று செவியினு ளிசைப்ப மன்னன்\nமுறுவல்கொண் முகத்து நல்லார் முகத்தொரு சிலைவ ளைத்தான்."
      },
      {
        "index": 31,
        "text": "[257] கோழிகள் இறந்து மனிதவுடம் பெடுத்தல்\nசொல்லறி கணையை வாங்கித் தொடுத்தவன் விடுத்த லோடும்\nநல்லிறைப் பறவை தம்மை நடுக்கிய தடுத்து வீழச்\nசில்லறி வினைக ளேனுந் திருவறப் பெருமை யாலே\nவல்லிதின் மறைந்து போகி மானுடம் பாய வன்றே"
      },
      {
        "index": 32,
        "text": "[258] 1.யசோ. 225.\nஅரசன் தன் கோயிலை யடைதல்\nவிரைசெறி பொழிலி னுள்ளால் வேனலின் விளைந்த எல்லாம்\nஅரசனு மமர்ந்து போகி யகநகர்க் கோயி லெய்தி\nமுரசொலி கழுமப் புக்கு மொய்ம்மலி குழலி னாரோ\nடுரைசெய லரிய வண்ண முவகையின் மூழ்கி னானே."
      },
      {
        "index": 33,
        "text": "[259] பூக்கள் நிறைந்த சோலையென்பார், \"விரைசெறி பொழில்\" என்றார்,. வேனலில் விளைந்த எல்லாம் என்றது வேனிற் காலத்தயரும் விளையாட்டு வகைகள். அரசன் கோயிலின் நீங்கிச்செல்லும் போதும், திரும்பப் போதரும் போதும், முரசு முழறங்குதலுண்மையின் \"முரசொலி கழும\" என்றும், மகளிரோடுகூட அவன் இன்புற்ற வகைகளைக்கூறல் நீர்மையன்மையின், \"உரை செயலரிய வண்ணம் உவகையின் மூழ்கினான்\" என்றும் கூறினார்.\nபுட்பாவலி இரட்டையரைப் பெறுதல்\nஇன்னண மரச செல்வத் திசோமதி செல்லு நாளுள்\nபொன்னிய லணிகொள் புட்பா வலியெனும் பொங்கு கொங்கை\nஇன்னிய லிரட்டை யாகு மிளையரை யீன்று சின்னாள்\nபின்னுமோர் சிறுவன் தன்னைப் பெற்றனள் பேதை தானே."
      },
      {
        "index": 34,
        "text": "[260] நிலையில்லதாகிய அரச போகத்தை நிலையுள்ளதாகக் கருதி அதன்கண் தோய்ந்து, பிறவுயர் நினைவுக ளின்றி ஒழுகினானென்பார், \"அரச செல்வத்து இசோமதி செல்லு நாளுள்\" என்றார். \"பொன்னியலணிகொள்\" என்றும், \"பொங்கு கொங்கை\" என்றும் விசேடித்தார், புட்பாவலியின் செயற்கையும் இயற்கையுமாகிய அழகுதோன்ற. முதற்கண் ஆணும் பெண்ணுமாகிய இரட்டைப் பிள்ளைகளைப் பெற்றமைதோன்ற, \"இன்னியல் இரட்டையாகும் இளையரையீன்று\" என்றும், அவ்விருவர்க்குப்பின்னே வேறொரு மகனைப் பெற்றாளென்றும் கூறினவர் \"பேதை\"யென அவளை விசேடித்தார், அவளுடைய குணத்தைச் சிறப்பித்தற்கு. தான் என்பது கட்டுரைச்சுவை குறித்து நின்றது. ஏகாரம், ஈற்றசை.\nமக்களின் பெயர்நலம் கூறல்\nஅன்னவர் தம்முள் மன்னோ னபயமுன் னுருசி தங்கை\nஅன்னமென் னடையி னாளு மபயமுன் மதியென் பாளாம்\nபின்னவர் வளரு நாளுட் பிறந்தவ னிறங்கொள் பைந்தார்\nஇன்னிளங் குமர னாம மிசோதர னென்ப தாகும்."
      },
      {
        "index": 35,
        "text": "[261] அபயருசியே இக்கூற்றினை நிகழ்த்துகின்றானாதலின், தன் தங்கையை \"அன்னமென்னடையினாள்\" என்றும், யசோதரனை, \"நிறங்கொள் பைந்தார் இன்னிளங்குமரன்\" என்றும் சிறப்பிக்கின்றான். நிறம், மார்பு. அவர் வளரும் நாளுள் பின் பிறந்தவன் என இயைக்க.\nஅரசகுமரன் வளர்ந்த திறம் கூறல்\nபரிமிசைப் படைப பியின்றும் பார்மிசைத் தேர்க டாயும்\nவரிசையிற் கரிமேற் கொண்டு வாட்டோழில் பயின்று மன்னர்க்\nகுரியஅத் தொழில்க ளோடு கலைகளின் செலவை யோர்ந்தும்\nஅரசிளங் குமரன் சென்றா னடுத்தது கூற லுற்றேன்."
      }
    ]
  }
}