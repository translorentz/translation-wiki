{
  "chapterNumber": 4,
  "title": "Liber IV (Book IV)",
  "sourceContent": {
    "paragraphs": [
      {
        "index": 0,
        "text": "\"Hactenus unde dolor et que fomenta doloris\nvidimus, inventa perfiditatemali:\nnunc opus est, morbumlevisut medicina refrenet\natque hostem faciat hostis abesse suum.\nPrimitus insanas lacrimarum pelle procellas,\nquarum coniugio perditur omne bonum:\nnam dolor accumulat vires, ubi planctus abundat,\ntristitiamquemaliduplicat ipse sui.\nSi mala dat planctus, malus est hic ergo, necesse;\nsi malus, ergo nocet; si nocet, ergo fuge.\nContra merorem,capegaudia, velle refrena,\natquemalifinem semper adesse puta.\nGrata superveniet que non sperabitur hora,\nque compensabit fellea prisca favis.\nUna serena dies multorum nubila pensat,\net lutcum, tergit quod facit unda, solum.\nFortunam dimitte vagam, permitte vagari,\nque nunquam stabili ludere fronte potest.\nContra Fortunam sis constans, sis patiens, sis\nferreus, adversi te neque frangat hiems.\nFortuna ridente gemas, plorante ioceris:\nipsa sit auspitium tempus in omne tuum.\nCuncta rotat fortuna rota, qua cuncta rotantur;\nsic tenui magnus orbis in orbe perit.\nFirmus in adversis piger ad mala, tardus ad iram,\npromptus ad obsequium, triste ad omne nefas.\nSis tibi discipulus aliisque magister, et intus\nsis tuus, extra sed totus alius eris.\nVirtutem pete sed vitium fuge, quod sit honestum\nquere, quod utile; quod turpe fugando fuge.\nAmplexanda tibi, cleri thesaurus, honestas\net ratio, populis heu! modo rara comes.\nNe viscosa manus oleoque nec uncta sit, immo,\ninter utrumque tenens, respuat omne nimis.\nInter Democritum tristemque Demostena curre,\ninde statum libret virgo modesta tuum.\nStillet in ore favus, sed mente resultet oliva,\net non sit totus sensus in ore tuo.\nRespue multivagos, stabiles sectare, caduca\npensa, peccantes argue, siste leves.\nDicta minus sint, facta magis, sis parcus in hymnis,\nparcus in obprobriis, largus ad omne decus.\nFactaque si desint, non desint verba benigna:\nnam multos caros mellea lingua parit.\nMaiores sectare, pares venerare, minores\ninstrue; vel iuvenes punge, vel unge senes.\nEbrietatis honus fuge, sperne Cupidinis antrum:\nexulat hinc virtus hec ubi iura tenent.\nSibila ne vulgi, nec dona retrograda cures;\nextra virtutem sit tua cura nichil.\nSi Petra sit glacies, quid ad hoc? Magis utilis esset\npaganus tibi quam Clagiver, uncus homo.\nAurum plumbescit, quid ad hoc? Et nectar acescit;\nquodque Monarcha negat sepe tetrarcha facit.\nErgo Dei primo confidas in bonitate,\net tua virtutum iure secundet eam.\nNatura contentus eris; mala scandala vita,\net tua consilium quelibet acta probent.\nAd tempus lusor, nunquam delusor, amicus\nsemper sis minus in corpore, mente magis.\nSanctiloquos rimare libros, mansuesce rogatus;\nlegibus insuda, nil nisi iusta refer.\nPaucis dedecus, omnibus obsequium, caveas ne\nfrons rugosa neget quod manus ipsa facit.\nQui decus oblatum rugosa fronte venenat,\nplus mihi diabolo displicet ille dator,\nDona serenus homo carumque serenat amicum,\natque datum facie duplicat ipse suum.\nNil nisi quod dederis promittas; namque trutanam\nesse facit linguam sepe ciragra manus.\nMallem te podagrum quam taliter esse ciragrum:\ninvalidis pedibus auxiliantur equi.\nQuod donare velis, dones sine spe redeundi,\nne quod aperta dedit, detrahat unca manus:\nnam dator ablator cancrum gradiendo figurat,\nquem cancrum faciat dedecus esse suum.\nNec circa famulos te pessima consiliatrix\nconcitet iratis vocibus ira gravis:\nmaior enim virtus clementer habere clientes\nquam quos maiores efficit ipse gradus.\nNe sis linguosus, nec in omni famine mutus,\nsed sola studeas utilitate loqui.\nIn te cognoscas alios: magis utile nil est,\net magis urbanum nullus in orbe potest.\nNe sit amica tibi pregnans extensio ventris:\nnam nimis est miserum corpus hebere cibis.\nNulla minor virtus sotium quam vincere mensa,\net sacco ventris equiparare peram.\nIpocrite vitium, Simonis contagia, que nunc\nclericus omnis amat, sint inimica tibi.\nAccusare cave, quem non accusat abusus,\nne, male procedens, tu patiaris idem.\nProspera non semper, nec queras semper amena:\nnon semper dulcis lingitur ore favus.\nNon omni pratum festivant temporeflores,\nnec semper viridis purpurat herba solum.\nUtere discretis, quibus inclita vita sit, unde\niam nisi discretum sumere nemo potest:\nnamque bonis bona, sed de pravis prava trahuntur:\ndulcia de dulci palmite vina fluunt.\nNonrosadat spinas, quamvit sit filia spine,\nnec viole pungunt, nec paradisus obest.\nPlus tibi sit carum mundum quam mundus, amicus\nquam sotius, quam sit sanguinis ipse gradus.\nNe nimium stolide te credas credulitati:\nnam plus quam Scarioth traditat illa viros.\nNon magis Yconium Fredericum tradidit olim\nquam nunc credulitas suspitiosa suos.\nPlurima sustineas: iungo medicamina morbis,\nut multum morbum multa medela fuget.\nUt varias optant diversa negotia leges,\nsic varias fisicas invaletudo tremens.\nHee succos, hee semen amant, hee cortice gaudent,\nhis coma, radices, his medicina favet.\nFreneticos malve, colicos absinthia curant,\nempicus anetum, lac quoque spasmus amat.\nSic non offitium celebrat quinarius unum\nsensus, sed propria quilibet arte viget.\nIlle colores, ille sonos, sapit ille sapores,\nalter odoratus; alter amena sapit.\nTu quoque, quem nimio vitium deforme fatigat\npondere, virtutum pocula plura bibas.\nSit tibi cara tui victoria plus aliena,\net te plus aliis vincere marte stude.\nCrede mihi, magis est virtute domare teipsum,\nquam vice Sansonis sternere mille viros.\nQuemlibet offitiis ‚ ne queras quis sit ‚ honora:\nnam multos claros letus amicat honor.\nGressibus assiduis quisquis bene querit honorem\nreciprocis gradibus hunc quoque querit honor.\nBlandus adulator et proditor impius, equo\nsemper, dum vivis, sint in amore tibi:\nnam naturali blanditor iure tenetur\nrisibus et faleris proditor esse suis.\nFistula dulce canit, michi si non, crede Gatoni,\ndum lira dulcisono carmine prodit aves.\nNec nimis astutis vulpescat lingua loquelis:\nnam dubiam pariunt vulpida verba fidem.\nNeve tuum iactes alienum, deprecor, hymnum\nne volucrum sinodo nuda cachinnet avis.\nNumquam cervicem sine cauda pingere temptes:\nnam sine fine suo primitiare nocet.\nMutus ad obprobrium, surdusque ad murmura, cecus\nad vanum, stolide claudus ad artis iter.\nHymnificet de te tua non, sed vox aliena:\nnam bene festivos stercorat illa viros.\nSit tibi plus inimica noverca superbia morum,\nquam que Christicolas gens Saladina necat.\nSitque magis solito tibi gustus amoris amarus:\nnam scio, quod scio, quod tu fere stultus amas.\nQuid tibi cum ganea? Quid cum meretricis alumpno?\nCredis tu Paridi? Stultus es atqueParis.\nSpurius ille puer nullum suadebit honestum:\nnatus adulterio, semper adulter erit.\nQuos heremitat amor, potius deremitat; et ipse\nfac amet Yppolitus, mente Priapus erit.\nEst fugiendus ob ista, fide ieiunus ab omni,\nqui nimis orbiculat deque crumenat, amor.\nProscribas igitur gladiis et fustibus ipsum,\net fugiendo fuga quem fuga sola fugat.\nNe te pigritie consors dilatio tardet:\nad bona nam cupiens omnia tarda putat.\nNammora denigrat donum meritumque minorat;\nsed cita grandificat munera parva manus.\nNe credas solos magnates esse timendos:\nest fidus socius, est et amicus amans.\nMaior honor Piladem carumque timere sodalem\nquam Sirie regem cesareosque duces.\nInvidians fugias morsusque sororis iniquos\nque rabido clarum dente caninat opus.\nNec te pretereat humane sortis origo,\nterrea testa, luti gleba, miserque cinis.\nHeu, caro nostra, dolor, plus flore caduca caduco,\nqui parvo spatio fit puer atque senex!\nQuam fragilem textrix contexit aranea telam,\ntam fragili tegitur tegmine vita brevis.\nQuemlibet in propriis gradibus probitatis honora,\noptimitas tibi sit plus bonitate placens.\nSimplicitate fruens, hic scotica fercula miscet\nqui plus atque minus equat honore pari.\nFermentat claros numerosa pecunia mores,\nque tibi si fuerit hospes, et hostis ego.\nMoribus excultus, sincerus mente, modestus\nactibus, exemplum voce, rigore gravis.\nDura, modesta, probis; patiens, maturus, abundans:\nperfer, ama, tribuas; mente, vigore, manu.\nContra ventosas rabies et fulminis ictus\nplus quercu solida lenis arundo potest.\nPrevalet in cunctis discreta modestia rebus,\nqua sine virtutum grande peribit opus:\nnam pravis dare, nil aliud quam prava fovere;\nunde probis tantum debet adesse manus.\nSint licet obscuri, ne spernas corporis artus,\nin quibus ingenium plus brevitate potest.\nLampadibus templum ditans, dulcore palatum,\nest brevis et fructu duplice servit apis.\nEst brevis accipiter, volucrum tamen obruit agmen,\net fugat elatum vipera parva bovem.\nSit tibi perpetuum spolians derisio dentes\nhostis, et insidie et dolus illud idem.\nDiscretus, sapiens, urbanus, largus, honorus,\nprovidus, intentus, strenuus esto, vigil.\nScripta legens veterum, rigidum sectare Catonem,\nmorigerum Senecam, pacificumque Probum;\nDulichium, Adrastum, Ciceronem, Nestora, Titum:\npectore, consilio, more, loquendo, manu.\nIndue virtutum trabeam, mentemque trutanam\nexue, quere honum, despiciasque malum.\nNon Ypocras, non ipse suis Podalirius herbis,\nnon (licet ingenium fundat Apollo suum)\nomnia verbosis memorent medicamina linguis;\nque si temptarem singula, tempus abit.\nEt michi Secaneos, ubi nostra palatia, muros\n(sic stat propositum mentis) adire libet.\nErgo dicta tuis iungas medicamina morbis,\net quecunque vides proficienda tibi.\nLitibus hostis, fraudibus hostis, criminis hostis,\net que depravant omnibus hostis eris.\nIuris amicus, honoris amicus, amicus honesti\net que iustificant rebus amicus eris.\nHec precepta libens vigili trahe morbidus aure,\nque permixta simul combibe, sanus eris.\nEt licet hec bona sint, multo potiora relinquo\nque non sunt humeris offitiosa tuis.\nHec tibi sufficiant: non omnia possumus omnes;\ntu quod habere vales, suscipe: velle sine.\nArgento fruitur, rutilans cui deficit aurum,\net violas carpit qui nequit ungue rosam.\"\nTunc iter arripiens ait: \"Hec, Henrice, reconde.\"\nEt finem verbis hunc dedit illa: \"Vale.\""
      },
      {
        "index": 1,
        "text": "O meus alter ego, probitatis alumpnus et hospes,\nLognepres, Henricum mente resume tuum.\nNulla remota via solidum partitur amorem,\net quem partitur integritate caret.\nNec mons, nec planum, nec pars spatiosa marina,\ndisiungunt hos quos copulat unus amor.\nLognepres, unde locus quod amor dimittat amorem?\nTalis ab oppositis dicitur esse locus.\nErgo, ut vivat amor, concordia donat et unum\nVelle duos unum mentibus esse facit.\nTuque, nec inmerito, cui nomen floris adheret,\nFlorenti, famulum mente resume tuum.\nPareo tibi, quia parco tuis, flos inclite, culpis,\nni tua vivifices risibus acta tuis.\nSuscipe millenis citharam quam dirigo nervis,\nOrpheus ignota carminis arte rudis.\nInclite, cui vivo, si vivo, provide presul\nFlorentine, statum scito benigne meum.\nSum passus gravia, graviora, gravissima, quarto\npassio, si velit ars, possit inesse gradu.\nErgo vale, presul; sum vester, spiritus iste\npost mortem vester, credite, vester erit.\nVivus et extinctus te semper amabo; sed esset\nviventis melior quam morientis amor."
      }
    ]
  }
}
