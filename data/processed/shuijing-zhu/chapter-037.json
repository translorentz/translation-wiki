{
  "chapterNumber": 37,
  "title": "卷三十六",
  "sourceContent": {
    "paragraphs": [
      {
        "index": 1,
        "text": "出青衣縣西蒙山，東與沫水合也。"
      },
      {
        "index": 2,
        "text": "至犍爲南安縣，入于江。"
      },
      {
        "index": 3,
        "text": "出蜀郡岷山，西南行羌中，入于南海。"
      },
      {
        "index": 4,
        "text": "出蜀郡旄牛徼外，東南至故關，爲若水也。"
      },
      {
        "index": 5,
        "text": "南過越巂邛都縣西，直南至會無縣，淹水東南流注之。"
      },
      {
        "index": 6,
        "text": "又東北至犍爲朱提縣西，爲瀘江水，"
      },
      {
        "index": 7,
        "text": "又東北至僰道縣，入于江。"
      },
      {
        "index": 8,
        "text": "出廣柔徼外，"
      },
      {
        "index": 9,
        "text": "東南過旄牛縣北，又東至越巂靈道縣，出蒙山南，"
      },
      {
        "index": 10,
        "text": "東北與青衣水合，"
      },
      {
        "index": 11,
        "text": "東入于江。"
      },
      {
        "index": 12,
        "text": "出犍爲南廣縣，東至牂柯鄨縣，又東屈北流，"
      },
      {
        "index": 13,
        "text": "至巴郡涪陵縣，注更始水，"
      },
      {
        "index": 14,
        "text": "又東南至武陵酉陽縣，入于酉水。"
      },
      {
        "index": 15,
        "text": "酉水東南至沅陵縣，入于沅。"
      },
      {
        "index": 16,
        "text": "出犍爲𨚲䣕縣，"
      },
      {
        "index": 17,
        "text": "東南至鬱林定周縣，爲周水，"
      },
      {
        "index": 18,
        "text": "又東北至潭中縣，注于潭。"
      },
      {
        "index": 19,
        "text": "出牂柯夜郎縣，"
      },
      {
        "index": 20,
        "text": "又東至鬱林廣鬱縣，爲鬱水，"
      },
      {
        "index": 21,
        "text": "又東至領方縣東，與斤南水合。"
      },
      {
        "index": 22,
        "text": "東北入于鬱。"
      }
    ]
  }
}