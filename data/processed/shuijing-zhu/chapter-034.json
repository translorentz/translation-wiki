{
  "chapterNumber": 34,
  "title": "卷三十三",
  "sourceContent": {
    "paragraphs": [
      {
        "index": 1,
        "text": "岷山在蜀郡氐道縣，大江所出，東南過其縣北。"
      },
      {
        "index": 2,
        "text": "又東南過犍爲武陽縣，青衣水、沫水從西南來，合而注之。"
      },
      {
        "index": 3,
        "text": "又東南過僰道縣北，若水、淹水合從西來注之；又東，渚水北流注之。"
      },
      {
        "index": 4,
        "text": "又東過江陽縣南，洛水從三危山，東過廣魏洛縣南，東南注之。"
      },
      {
        "index": 5,
        "text": "又東過符縣北邪東南，鰼部水從符關東北注之。"
      },
      {
        "index": 6,
        "text": "又東北至巴郡江州縣東，强水、涪水、漢水、白水、宕渠水，五水合，南流注之。"
      },
      {
        "index": 7,
        "text": "又東至枳縣西，延江水從牂柯郡北流西屈注之。"
      },
      {
        "index": 8,
        "text": "又東過魚復縣南，夷水出焉。"
      }
    ]
  }
}