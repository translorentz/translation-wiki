{
  "chapterNumber": 11,
  "title": "天地精芝 (Celestial and Elemental Fungi)",
  "sourceContent": {
    "paragraphs": [
      {
        "index": 0,
        "text": "宮芝\n宮芝，食之延年不老仙矣。總有十一段也。朱蓋，赤莖。"
      },
      {
        "index": 1,
        "text": "闕芝\n闕芝，夏秋採服方寸匕，與天地等畢。紫蓋，紫莖，七段。當中一枝長，兩蓋似珠輪。"
      },
      {
        "index": 2,
        "text": "上祿芝\n上祿芝，食之仙矣。乘虛行也。青蓋、朱莖。十一段，上六，中二，下三。"
      },
      {
        "index": 3,
        "text": "玉精芝\n玉精芝，大海中生。味甘。服之二千年仙也。朱蓋，五莖，朱色。"
      },
      {
        "index": 4,
        "text": "代侯芝\n代侯芝，上圓下方。春採食之，壽萬年也。似桶朱色。"
      },
      {
        "index": 5,
        "text": "曇芝\n曇芝，食之六年，上有紅雲守之。朱蓋，朱莖，朱葉，有六葉。"
      },
      {
        "index": 6,
        "text": "不死芝\n不死芝，食之萬年。上有紅雲，紫蓋，紫莖，四枝無蓋。"
      },
      {
        "index": 7,
        "text": "朱芝\n朱芝，食之令人千歲仙矣。朱蓋，朱莖。"
      },
      {
        "index": 8,
        "text": "天威芝\n天威芝，青色，四時採食之，千萬年。有雲赤色覆之。青蓋，青莖。"
      },
      {
        "index": 9,
        "text": "辟精芝\n辟精芝，生海中。青色，食之千年矣。其狀似人形。"
      },
      {
        "index": 10,
        "text": "天寒芝\n天寒芝，黄色如人形。食之千歲仙矣。"
      },
      {
        "index": 11,
        "text": "赤英芝\n赤英芝，味辛。四時採食之，壽三千年也。二枝交叉，一枝無蓋，一枝頭朱，一頭似花未開。"
      },
      {
        "index": 12,
        "text": "天芝\n天芝，四時採，陰乾百日，服方寸匕以仙矣。朱蓋，紫莖。"
      },
      {
        "index": 13,
        "text": "天陸芝\n天陸芝，銅刀採食之，為三千年仙矣。兩莖並生，朱色，似蓮蘂未開。"
      },
      {
        "index": 14,
        "text": "天闕芝\n天闕芝，食之萬年仙矣。二莖並生，朱蓋，白裏。"
      },
      {
        "index": 15,
        "text": "地精芝\n地精芝，二羊守之。服上露者，六千年仙矣。三莖並生，朱蓋青莖。"
      },
      {
        "index": 16,
        "text": "日精芝\n日精芝，味甘。竹刀採，陰乾百日，服方寸匕，五千年仙矣。朱色，三枝，無蓋，共一枝。"
      },
      {
        "index": 17,
        "text": "月精芝\n月精芝，竹刀四時採之，食如豆，五千年仙矣。一人守之，黄蓋，黄莖。"
      },
      {
        "index": 18,
        "text": "四時精芝\n四時精芝，服上露，二萬年。二青龍守之，赤色，上有五色雲覆之。二重，朱蓋，朱莖。"
      },
      {
        "index": 19,
        "text": "黑精芝\n黑精芝，味甘酸。骨刀採食之，二千年仙矣。陰乾百日，下有羊守之。紫蓋，紫莖，有兩葉。"
      },
      {
        "index": 20,
        "text": "木精芝\n木精芝，味甘。食之二千年仙矣。陰乾百日，上有三馬。骨刀採之。蓋紫色，反向上。"
      },
      {
        "index": 21,
        "text": "水精芝\n水精芝，味苦。夏採食如爪甲，五千年仙矣。青蓋，四莖穿出蓋上，無蓋，白莖。"
      },
      {
        "index": 22,
        "text": "金精芝\n金精芝，味甘。木刀採食之，千歲仙矣。陰乾百日，食之。五段似火焰起，朱色。一朱蓋，朱莖。一蓋如初生月，莖青色。"
      },
      {
        "index": 23,
        "text": "水芝\n水芝，生於眾水旁，味苦。夏採食如爪甲，十萬年仙矣。蓋紫色，頂有三角，莖青色，通出無蓋。"
      },
      {
        "index": 24,
        "text": "雨精芝\n雨精芝，夏生。味甘，食無拘多少，六千年仙矣。其蓋青，紫莖，有四苗生。"
      },
      {
        "index": 25,
        "text": "水精芝\n水精芝，生山水旁。青黑色，四枝並生，蓋仰，味小苦。飲上露，十萬年仙矣。"
      },
      {
        "index": 26,
        "text": "雲精芝\n雲精芝，生於華山，味酸。竹刀採之，食無多少，九千年仙矣。蓋紫色，莖白。"
      },
      {
        "index": 27,
        "text": "虎精芝\n虎精芝，生於華山之陰。黄色，如虎皮，味甘，食之令人不老，聰明仙矣。莖朱色。"
      }
    ]
  }
}
