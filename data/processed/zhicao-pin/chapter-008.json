{
  "chapterNumber": 8,
  "title": "雲石芝 (Cloud and Mineral Fungi)",
  "sourceContent": {
    "paragraphs": [
      {
        "index": 0,
        "text": "白雲芝\n白雲芝，有五色圓如鼓，上有六子，赤色。莖亦赤色，味酸。食之萬年仙矣。"
      },
      {
        "index": 1,
        "text": "左神芝\n左神芝，黑蓋，反向天，白莖，有女人守之。飲中露，二千年。生於名山之中。"
      },
      {
        "index": 2,
        "text": "右神芝\n右神芝，生於名山。青蓋，白莖，三枝。骨刀採之，陰乾百日，食如爪甲許，壽萬年。下有白鹿守之。"
      },
      {
        "index": 3,
        "text": "木祿芝\n木祿芝，青色，有支文，生於名山中，味甘。食之萬歲。上有五莖，青蓋。"
      },
      {
        "index": 4,
        "text": "石菌芝\n石菌芝，生於名山。夜則有光。夏午日採取中央赤者食之，萬年仙矣。白莖，頭中似蓮樣。"
      },
      {
        "index": 5,
        "text": "赤圭芝\n赤圭芝，生於名山。白蓋，裏有紋，青莖，味辛。食之不老，二百神明從仙矣。"
      },
      {
        "index": 6,
        "text": "鐵精芝\n鐵精芝，秋生。紫蓋，黄裏，五枝味甘。銅刀採之，食如木耳許，壽三千年仙矣。上有五色雲覆之。"
      },
      {
        "index": 7,
        "text": "柯精芝\n柯精芝，生於名山之陰。白蓋，白莖，木刀採之，陰乾百日，食之如豆大，萬歲仙矣。中央黄者可食。"
      },
      {
        "index": 8,
        "text": "土菌芝\n土菌芝，生於名山。青蓋，白莖，食之萬年仙矣。"
      },
      {
        "index": 9,
        "text": "石芝\n石芝，生於名山。白蓋，白莖，食之令人六萬歲仙矣。方寸匕，以上日三服之。"
      },
      {
        "index": 10,
        "text": "石精芝\n石精芝，秋生。赤蓋，白裏，赤莖，味酸。食之為萬年仙矣。上有赤鳥守之。"
      },
      {
        "index": 11,
        "text": "河閉芝\n河閉芝，秋生。黄色，三枝並生。飲上露，九千年仙矣。反蓋向上。"
      }
    ]
  }
}
