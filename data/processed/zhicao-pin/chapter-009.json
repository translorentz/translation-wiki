{
  "chapterNumber": 9,
  "title": "水獸芝 (Water and Beast Fungi)",
  "sourceContent": {
    "paragraphs": [
      {
        "index": 0,
        "text": "水菌芝\n水菌芝，青蓋，白裏，青莖。食之日一合，去病為萬歲仙矣。"
      },
      {
        "index": 1,
        "text": "獸菌芝\n獸菌芝，生於名山松栢樹下。白蓋，白莖。夏至日採之，旦取一合食，三年變化仙矣。"
      },
      {
        "index": 2,
        "text": "海闕芝\n海闕芝，秋生沙石上。四重，似蓋，青色，赤莖，二枝並生。上有露，飲之萬年仙矣。上有五色雲覆之。"
      },
      {
        "index": 3,
        "text": "雲瑤芝\n雲瑤芝，精秋生。青莖，青葉，上有白鳥守之。飲上露，千年仙矣。"
      },
      {
        "index": 4,
        "text": "青菌芝\n青菌芝，青蓋二重，白裏，白莖，味甘酸。日食一合，千年仙矣。"
      },
      {
        "index": 5,
        "text": "雲芝\n雲芝，青蓋，黄莖，味如蜜。食之千年得仙矣。上有五色雲覆之。"
      },
      {
        "index": 6,
        "text": "崑崙芝\n崑崙芝，秋生。黄蓋二重，黄莖，其味甘。上有露，飲之三千年仙矣。"
      },
      {
        "index": 7,
        "text": "人精芝\n人精芝，生於名山。頭青，蓋白，裏赤，莖三枝並生，味甘。飲上露，為萬年仙矣。"
      },
      {
        "index": 8,
        "text": "山英芝\n山英芝，生於名岳深崖陰近濕處。赤色，如四重浮圖級。食之，千年仙矣。"
      }
    ]
  }
}
