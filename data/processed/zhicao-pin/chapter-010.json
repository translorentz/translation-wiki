{
  "chapterNumber": 10,
  "title": "紫芝 (Purple Fungi)",
  "sourceContent": {
    "paragraphs": [
      {
        "index": 0,
        "text": "紫芝\n紫芝，似人頭，味辛。食之，令人心通，不死身輕耳。"
      },
      {
        "index": 1,
        "text": "冬如芝\n冬如芝，秋生太山之陽。黄蓋，三黄莖，別根同蓋，味甘辛。陰乾百日，食之，二千年仙矣。"
      },
      {
        "index": 2,
        "text": "赤精芝\n赤精芝，夏生。黄蓋，青莖，白裏，九二重。食之五千年仙矣。兩邊五色草。"
      },
      {
        "index": 3,
        "text": "紫石芝\n紫石芝，味苦，赤蓋，黄裏，赤莖。食之令人不死仙矣。"
      },
      {
        "index": 4,
        "text": "紫蓋芝\n紫蓋芝，三莖共本，下圓上方二尺紫蓋，味甘。食之三千年仙矣。"
      },
      {
        "index": 5,
        "text": "赤精芝\n赤精芝，赤色炎起，味甘。鐵刀採之，陰乾百日，食之二千年仙矣。二人守之似火炬樣。莖炎俱赤。"
      },
      {
        "index": 6,
        "text": "迎山連芝\n迎山連芝，食之，日行千里，八千歲仙矣。三枝，中枝頂有蓋，共根生，紫色，下二枝無蓋。"
      },
      {
        "index": 7,
        "text": "紫山芝\n紫山芝，赤紫色，四重，赤蓋。食之三千年仙矣。"
      },
      {
        "index": 8,
        "text": "紫芝\n紫芝，白蓋，黄裏，似月，白莖。食之有光明仙矣。"
      },
      {
        "index": 9,
        "text": "木芝\n木芝，食之千年仙矣。"
      },
      {
        "index": 10,
        "text": "水芝\n水芝，食之千年仙矣。似王字樣也。"
      },
      {
        "index": 11,
        "text": "重紫芝\n重紫芝，黄蓋，赤莖，二枝並生相連。食之，仙矣。"
      },
      {
        "index": 12,
        "text": "六柱紫芝\n六柱紫芝，赤蓋，赤莖，黄裏。食之得仙矣。頂有蓋，下三重無蓋。"
      },
      {
        "index": 13,
        "text": "紫科芝\n紫科芝，赤色，白裏，似蛇，味苦。除寒熱邪氣，日食一合，仙矣。秋取之。"
      },
      {
        "index": 14,
        "text": "紫芝\n紫芝，味甘，白蓋，三枝，莖上黄下赤。食之仙矣，骨體滿實，腸化為筋。上有蓋，下一重無蓋。"
      },
      {
        "index": 15,
        "text": "重紫芝\n重紫芝，狀如此。味甘苦。食之仙矣。白蓋如起，黄莖，赤根，三枝，頂上有蓋，下一重二枝無蓋。"
      },
      {
        "index": 16,
        "text": "紫芝\n紫芝，赤蓋、白裏、赤莖、味甘。食之延年仙矣。"
      },
      {
        "index": 17,
        "text": "科芝\n科芝，赤表，白裏，味甘。冬服之令人不老而仙，似蛇尾。"
      },
      {
        "index": 18,
        "text": "紫芝\n紫芝，赤蓋、白裏、黑莖，味甘。秋採食之，仙矣。"
      },
      {
        "index": 19,
        "text": "火芝\n火芝，赤蓋、白裏、黑莖、味苦。冬夏採食之，仙矣。上有五色雲覆之。兩枝交叉分生。"
      },
      {
        "index": 20,
        "text": "科芝\n科芝，三重，赤色、莖白、味甘辛。食之延年得仙矣。"
      },
      {
        "index": 21,
        "text": "水芝\n水芝，赤蓋、白裏、白莖。三枝，通上出蓋，食之，延年仙矣。"
      }
    ]
  }
}
