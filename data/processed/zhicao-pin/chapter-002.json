{
  "chapterNumber": 2,
  "title": "玉芝 (Jade Fungi)",
  "sourceContent": {
    "paragraphs": [
      {
        "index": 0,
        "text": "青玉芝\n青玉芝，生於揚州山。其味甘酸，服之十二萬歲。王子喬食，仙矣。蒼虎守之。依圖取服，有四重，第二重有二枝，蓋莖並皆青也。"
      },
      {
        "index": 1,
        "text": "赤玉芝\n赤玉芝，生於郁州山，狀如此，其味苦。赤松子食之，得仙。赤虎、赤魚守之。依圖取服，莖蓋赤，有二重，下重有二小芝，上重三小芝，並有蓋。"
      },
      {
        "index": 2,
        "text": "黄玉芝\n黄玉芝，生於蓬萊山，其色黄，味辛。東王父食之，壽九萬歲，仙矣。黄虎、黄魚守之。三重，下重有三枝，蓋莖並黄也。"
      },
      {
        "index": 3,
        "text": "白玉芝\n白玉芝，生於方丈山中，其味辛，白蓋四重，下一重上，有二枚生，並有三枚生上重，或生大石之上、黄沙之中、腐木之根、高樹之下、名山之陰。得而食之，仙矣。白虎守之。"
      },
      {
        "index": 4,
        "text": "黑玉芝\n黑玉芝，生於龜山之中，其味甘酸。鮮于子食之，得仙矣。傍有黑虎守之，其狀如此。上有二小枝重生，其色黑，有四重，莖蓋並赤。"
      },
      {
        "index": 5,
        "text": "五帝玉芝\n五帝玉芝，生於嵩高名山中，有五色及五變五行，四時有味，以四時取服之，為萬年仙矣。有三重，下二重二枝相對。"
      },
      {
        "index": 6,
        "text": "青帝玉芝\n青帝玉芝，生於名山之中大樹之下，黄雲覆之，青蓋、赤裏，其莖白，其味酸。春甲乙日取食之，令人不老仙矣。"
      },
      {
        "index": 7,
        "text": "赤帝玉芝\n赤帝玉芝，生於名山之陽，赤蓋、黄裏、白莖。上有赤雲，其味甘苦。夏採食之，令人得四千年仙矣。"
      },
      {
        "index": 8,
        "text": "黄帝玉芝\n黄帝玉芝，生於名山之上，上有五色雲。黄蓋、白莖，其味甘苦，食之令人不驚恐，長生三萬年，得仙矣。"
      },
      {
        "index": 9,
        "text": "白帝玉芝\n白帝玉芝，生於名山之陰重石之間，白蓋、青莖、裏黑，其味甘。食之令人得三千年仙矣。"
      },
      {
        "index": 10,
        "text": "黑帝玉芝\n黑帝玉芝，生於名山之陰大谷之中，黑雲覆之。黑蓋、青裏、黄莖，其味甘酸。冬間採食之，今人不老，得仙矣。"
      }
    ]
  }
}
