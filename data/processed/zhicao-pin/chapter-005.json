{
  "chapterNumber": 5,
  "title": "木草芝 (Wood and Plant Fungi)",
  "sourceContent": {
    "paragraphs": [
      {
        "index": 0,
        "text": "赤松子芝\n赤松子芝，生於垸山，有千歲松樹者，生於其間，狀似木人形。採之，陰乾百日，食之，與天地等仙矣。"
      },
      {
        "index": 1,
        "text": "木精芝\n木精芝，生於名山之中，冬即木本如紡車，捃拾採揀無時。其色白，其味甘苦。食之令人身輕仙矣。無蓋似叉，莖赤。"
      },
      {
        "index": 2,
        "text": "木神芝\n木神芝，生於齊泰山，山名曰東岳，青蓋、赤裏、赤莖，上有青雲如雞之狀。以壬日採而食之，千萬歲仙矣。"
      },
      {
        "index": 3,
        "text": "天目芝\n天目芝，生於名山之陽，其色青，莖半有二枝，上如曲蓋，赤，覆大蓋上。竹刀採之，陰乾百日，食之，五萬年仙矣，有黑雲覆之。"
      },
      {
        "index": 4,
        "text": "天心芝\n天心芝，生於名山之陽尖石之上，青蓋、赤莖，其味酸。以竹刀採之，陰乾百日，食如一爪甲，成三千年仙矣。上有赤雲，下有白羊守之。"
      },
      {
        "index": 5,
        "text": "白英芝\n白英芝，生於太山之陽，青色、青，五莖枝相對。甘美，食之，萬歲仙矣。"
      },
      {
        "index": 6,
        "text": "水神芝\n水神芝，生於恒山，黑蓋，青莖，上有黑雲如馬形。採食之，六千歲仙矣。"
      },
      {
        "index": 7,
        "text": "土芝\n土芝，生於名山之陽大澤之中，白蓋，如甆，味辛苦。食之不寒不熱，夏採服之，仙矣。"
      }
    ]
  }
}
