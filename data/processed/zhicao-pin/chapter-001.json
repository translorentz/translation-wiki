{
  "chapterNumber": 1,
  "title": "序 (Preface)",
  "sourceContent": {
    "paragraphs": [
      {
        "index": 0,
        "text": "竊以延命之術，本因餌藥長生。鴻寶宛祕之書論云：仙人使鬼。是以廣成子居崆峒山上，示道治而授軒轅。赤松子昇崑崙宮，服水玉而教炎帝。仍隨風雨上下，究察機祥，遊歷名山，顧觀草木，闡驗幽昧。芝英形品萬端，實難辨別，故畫圖記，著狀貼傳，請㨿尋求，得臻仙路耶。"
      }
    ]
  }
}
