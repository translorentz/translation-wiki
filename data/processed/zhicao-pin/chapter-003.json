{
  "chapterNumber": 3,
  "title": "方位芝 (Directional Fungi)",
  "sourceContent": {
    "paragraphs": [
      {
        "index": 0,
        "text": "東方芝\n東方芝，生於名山之陽大谷中，青赤裏，二重白蓋，青莖，其味酸。食之延年，十萬歲仙矣。"
      },
      {
        "index": 1,
        "text": "南方芝\n南方芝，生於名山之陽，赤色、赤蓋，赤莖，有三枝，其味苦。用竹刀採之，陰乾百日，食之如錢，得三萬歲仙矣。"
      },
      {
        "index": 2,
        "text": "中央芝\n中央芝，生於名山之陰，白蓋，黄莖，裏黑，枝如一莖蓋，二枝要半，上屈頭，垂如懸蓋。傍有黄羊捍守之。用木刀採食之，仙矣。"
      },
      {
        "index": 3,
        "text": "西方芝\n西方芝，生於名山之陰，白蓋、黑裏、青莖，有三枝俱生，其味甘辛，食之萬年仙矣。"
      },
      {
        "index": 4,
        "text": "北方芝\n北方芝，生於名山之陰，黑蓋，莖三枝並生。其味甘美，食之仙矣。入水不溺，不老，得八萬年。有黑牛守之。"
      }
    ]
  }
}
