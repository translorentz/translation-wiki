{
  "chapterNumber": 6,
  "title": "雜芝上 (Miscellaneous Fungi, Part 1)",
  "sourceContent": {
    "paragraphs": [
      {
        "index": 0,
        "text": "望玉芝\n望玉芝，生於名山之陰岡闕中，黄蓋，赤莖，味甘。食之令人二千年仙矣。下有三莖並生，蓋青，莖赤。上有二莖，黄蓋，赤莖。"
      },
      {
        "index": 1,
        "text": "木文芝\n木文芝，生於名山之中，上青，下裏黄，味甘酸。春採食之，七百年不老仙矣。"
      },
      {
        "index": 2,
        "text": "銅芝\n銅芝，生於名山之陰源泉深谷之中，反如甑，色青黄赤，味辛苦。食一合，長生仙矣。"
      },
      {
        "index": 3,
        "text": "天絳芝\n天絳芝，生於陵谷，黑蓋，赤裏，赤莖，味甘小辛。食之令人不寒不熱，六千年仙矣。"
      },
      {
        "index": 4,
        "text": "茯苓芝\n茯苓芝，以冬至日生兔絲下，狀似牛蹄，黑色，味甘。食之令人千里外見物，壽萬年仙矣。"
      },
      {
        "index": 5,
        "text": "北方芝\n北方芝，生於土山。狀如蛇，赤色、白裏，味甘酸。食之令人不老二萬年仙矣。"
      },
      {
        "index": 6,
        "text": "木菌芝\n木菌芝，生於名山之陰谷中樹木上，生木三節，色青，味甘辛。食之萬年仙矣。"
      },
      {
        "index": 7,
        "text": "風精芝\n風精芝，生於名山之中。青蓋，莖三枝並生，味甘。銅刀採食之，萬年仙矣。"
      },
      {
        "index": 8,
        "text": "靈精芝\n靈精芝，生於名山之陰。赤蓋，二重紫莖。食之二萬年仙矣。上有蒼赭雲守之。"
      },
      {
        "index": 9,
        "text": "鳥文芝\n鳥文芝，白蓋，黑莖，裏有文長六尺，厚四寸。味甘。食之四萬歲矣。"
      },
      {
        "index": 10,
        "text": "玉菌芝\n玉菌芝，生於名山之陽。仲夏、季夏採之，陰乾百日，食之十萬年仙矣。倣夜精芝樣，面赤，下黄白，朱莖，赤蓋，反上生。"
      }
    ]
  }
}
