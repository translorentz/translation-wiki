{
  "chapterNumber": 13,
  "title": "程寤 (The Awakening of Cheng)",
  "sourceContent": {
    "paragraphs": [
      {
        "index": 0,
        "text": "附錄：《清華簡．卷一．程寤》："
      },
      {
        "index": 1,
        "text": "維[2]王元祀正[3]月旣生魄，太[4]姒夢見商廷惟[2]棘[5]，乃[6]小子發取周廷梓[7]樹[8]於厥[9]外[10]，化為松柏棫柞。寤驚[11]，告王。王弗敢占，詔太[4]子發，俾[12]靈[13]名兇，祓[14]。祝忻[15]祓[14]王，巫[16]率祓[14]太[4]姒，宗丁祓[14]太[4]子發。幣[17]告宗祊[18]社[19]稷[20]，忻[15]於六末山川，攻於商神，望，烝[21]，占於明堂。王及太[4]子發並拜吉夢，受商命於皇上帝。興，曰：「發，汝[22]敬聽[23]吉夢，朋棘[5]𣀓梓[7]松，梓[7]松柏副，棫覆[24]柞柞，化為雘。嗚[25]呼，何[26]警[11]非朋？何[26]戒非商？何用[27]非樹[8]，樹[8]因欲，不違材[28]。如[22]天降疾，旨味旣[27]，不可藥，時[29]不遠。惟[2]商戚在[30]周，周戚在[30]商，擇[31]用周果、愨、不忍，綏[32]用多福。惟梓[7]敝，不義泛[33]於商。俾衡[34]量亡乏，明明在向，惟[2]容納[35]棘[5]，抑[36]欲惟[2]柏。夢，徒庶言『逢中有物[37]。』亡秋明武威，如棫柞無[38]根。嗚呼，敬哉！朕聞[39]周長不貳[40]，務亡勿用[27]，不惎，思卑柔和順，生民不災，懷允。嗚呼！何[26]監非時？何[26]務非和？何[26]畏[41]非文[42]？何保非道？何愛非身？何力非人？人謀強，不可以藏。後戒，後戒，人用汝謀，愛日不足。」"
      }
    ]
  }
}
