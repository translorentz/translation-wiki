{
  "chapterNumber": 8,
  "title": "巻八",
  "sourceContent": {
    "paragraphs": [
      {
        "index": 1,
        "text": "語曰：「人惟舊，器惟新。」昆弟世疏，朋友世親，此交際之理，人之情也。今則不然，多思遠而忘近，背故而向新。或曆載而益疏，或中路而相捐。悟先聖之典戒，負久要之誓言，斯何故哉？退而省之，亦可知也。勢有常趣，理有固然。富貴則人爭附之，此勢之常趣也；貧賤則爭去之，此理之固然也。夫與富貴交者，上有稱譽之用，下有貨財之益；與貧賤交者，大有賑貸之費，小有假借之損。今使官人雖兼桀蹠之惡，苟結駟而過士，士猶以榮而歸焉，況其實有益者乎？使處子雖苞顏閔之賢，苟被褐而造門，人猶以為辱而恐其復來，況其實有損者乎？故富貴易得宜，貧賤難得適。好服謂之奢僭，惡衣謂之困厄，徐行謂之饑餒，疾行謂之逃責，不候謂之倨慢，數來謂之求食，空造以為無意，奉贄以為欲貸，恭謙以為不肖，抗揚以為不得。此處子之羈薄，貧賤之苦酷也。"
      },
      {
        "index": 2,
        "text": "夫處卑下之位，懷北門之殷憂，內見謫於妻子，外蒙譏於士夫。嘉會不從禮，餞禦不逮眾，貨財不足以合好，力勢不足以杖急，歡忻久交，情好曠而不接，則人無故自廢疏矣。漸疏，則賤者逾自嫌而日引，貴人逾務黨而忘之。夫以逾疏之賤，伏於下流，而望日忘之貴，此穀風所為內摧傷，而介推所以赴深山也。夫交利相親，交害相疏，是故長捄誓而廢，心無用者也。交漸而親，必有益者也。"
      },
      {
        "index": 3,
        "text": "俗人之相於也，有利生親，積親生愛，積愛生是，積是生賢。情苟賢之，則不自覺心之親之，口之譽之也。無利生疏，積疏生憎，積憎生非，積非生惡，情苟惡之，則不自覺心之外之，口之毀之也。是故富貴雖新，其勢日親；貧賤雖舊，其勢日除。此處子所以不能與官人競也。世主不察朋交之所生，而苟信貴臣之言，此潔士所以獨隱翳，而奸雄所以黨飛揚也。昔魏其之客，流於武安。長平之吏，移於冠軍。廉頗翟公，載盈載虛。夫以四君之賢，藉舊貴之夙恩，客猶若此，則又況乎生貧賤者哉？唯有古烈之風，誌義之士，為不然爾。恩有所結，終身無解；心有所矜，賤而益篤。《詩》云：「淑人君子，其儀一兮，心如結兮。」故歲寒然後知松柏之後凋，世隘然後知其人之篤固也。侯嬴、豫讓，出身以報恩；鱄諸、荊軻，奮命以效用。故死可為也，處之難爾。龐勳、勃貂，一旦見收，亦立為義報，況累舊乎？故鄒陽稱之曰：「桀之狗可使吠堯，蹠之客可使刺由。」豈虛言哉！"
      },
      {
        "index": 4,
        "text": "俗士淺短，急於目前，見赴有益，則先至，顧無用，則後背。是以欲速之徒，競推上而不暇接下，爭逐前而不遑恤後。是故韓安國能遺田蚡五百金，而不能賑一窮；翟方進稱淳于長，而不能薦一士。夫安國、方進，前世之忠良也，而猶若此，則又況乎末塗之下相哉？此奸雄所以逐黨進，而處子所以愈擁蔽也。非明聖之君，孰能照察？且夫怨惡之生，若二人偶焉。苟相對也，恩情相向，推極其意，精誠相射，貫心達髓，愛樂之隆，輕相為死。是故侯生豫子刎頸而不恨。苟相背也，心情乖牙，推極其意，分背奔馳，窮東極西，心尚未決。是故陳餘張耳，老相全滅，而無感痛。從此觀之，交際之理，其情大矣。"
      },
      {
        "index": 5,
        "text": "非獨朋友為然，君臣夫婦亦猶是也。當其歡也，父子不能間；及其乖也，怨仇不能先。是故聖人常慎微以敦其終。富貴未必可重，貧賤未必可輕。人心不同好，度量相萬億。許由讓其帝位，俗人有爭縣職。孟軻辭祿萬鍾，小夫貪於升食。故曰：鶉鷃群遊，終日不休，亂舉聚跱，不離蒿茆。鴻鵠高飛，雙別乖離，通千達萬，志在陂池。鸞鳳翱翔黃曆之上，徘徊太清之中，隨景風而飄颻，時抑揚以從容，意猶未得，喈喈然長鳴，蹶號振翼，陵朱雲，薄鬥極，呼吸陽露，曠旬不食，其意尚猶嗛嗛如也。三者殊務，各安所為。是以伯夷采薇而不恨，巢父木棲而自願。由斯觀諸士之志量固難測度。凡百君子，未可以富貴驕貧賤，謂貧賤之必我屈也。"
      },
      {
        "index": 6,
        "text": "詩云：「德嵒如毛，民鮮克舉之。」世有大難者四，而人莫之能行也：一曰恕，二曰平，三曰恭，四曰守。夫恕者，仁之本也；平者，義之本也；恭者，禮之本也；守者，信之本也。四本並立，四行乃具；四行具存，是謂真賢。四本不立，四行不成；四行無一，是謂小人。所謂恕者，君子之人，論彼恕於我，動作友聲，故人君不開精誠，以示賢忠，賢忠亦無以得達。《易》曰：「王明並受其福。」是以忠臣必待明君，乃能顯其節；良吏必得察主，乃能成其功。君不明則大臣隱下不竭忠，又群司舍法而阿貴。夫忠言所以為安也，不貢必危；法禁所以為治也，不奉必亂。忠之貢與不貢，法之奉與不奉，其秉皆在於君，非臣下之所能為也。是故聖人求之於己，不以責下。凡為人上法術明而賞罰必者，雖無言語而勢自治。治賈一倍以相高，苟能富貴，雖積狡惡，爭稱譽之，終不見非。苟處貧賤，恭謹秪為不肖，終不見是。此俗化之所以浸敗，而禮義之所以消衰也。"
      },
      {
        "index": 7,
        "text": "世有可患者三，三者何？曰：情實薄而辭稱厚，念實忽而文想憂，懷不來而外克期。不信，則懼失賢；信之，則詿誤人。此俗世可厭之甚者也。是故孔子疾夫言之過其行者。詩「傷蛇蛇碩言，出自口矣。巧言如簧，顏之厚矣」。今世俗之交也，未相照察而求深固，探懷扼腕，拊心祝詛，苟欲相護，論議而已。分背之日，既得之後，則相棄忘。或受人恩德，先以濟度，不能拔舉，則因毀之，為生瑕釁，明言我不遺力，無奈自不可爾。詩云：「知我如此，不如無生。」先合而後忤，有初而無終，不若本無生意，強自誓也。君子屢盟，亂是用長，大人之道，周而不比，微言相感，掩若同符，又焉用盟？孔子恂恂似不能言者，又稱「紘紘言惟謹也。」士貴有辭，亦憎多口。故曰：「文質彬彬，然後君子。與其不忠，剛毅木訥，尚近於仁。」嗚呼哀哉！凡今之人，言方行圓，口正心邪，行與言謬，心與口違。論古則知稱夷、齊、原、顏，言今則必官爵職位。虛談則知以德義為賢，貢薦則必閥閱為前。處子雖躬顏閔之行，性勞謙之質，秉伊呂之才，懷救民之道，其不見資於斯世也，亦已明矣。"
      },
      {
        "index": 8,
        "text": "人君之稱，莫大於明；人臣之譽，莫美於忠。此二德者，古來君臣所共願也。然明不繼踵，忠不萬一者，非必愚闇不逮而惡名揚也，所以求之非其道爾。夫明據下起，忠依上成，二人同心，則利斷金。能知此者，兩譽俱具。要在於明操法術，自握權秉而已矣。所謂術者，使下不得欺也；所謂權者，使勢不得亂也。術誠明，則雖萬里之外，內不得不求效；權誠用，則遠近親疏，貴賤賢愚，無不歸心矣。"
      },
      {
        "index": 9,
        "text": "周室之末則不然，離其術而舍其權，怠於己而恃於人，是以公卿不思忠，百僚不盡力，君王孤蔽於上，兆黎冤亂於下，故遂衰微侵奪而不振也。夫帝王者，其利重矣，其威大矣。徒懸重利，足以勸善，徒設嚴威，可以懲奸。乃張重利以誘民，操大威以驅之，則舉世之人，可令冒白刃而不恨，赴湯火而不難。豈雲但率之以共治而不宜哉！若鷹也，然獵夫禦之，猶使終日奮擊而不敢怠。豈有人臣而不可使盡力者乎？詩云：「伐柯伐柯，其則不遠。」夫神明之術，其在君身，而忽之，故令臣鉗口結舌而不敢言。此耳目所以蔽塞，聰明所以不得也。製下之權，日陳君前，而君釋之，故令君臣懈弛而背朝。此威德所以不照，而功名所以不建也。"
      },
      {
        "index": 10,
        "text": "詩云：「我雖異事，及爾同僚，我即爾謀，聽我敖敖。」夫惻隱人皆有之，是故耳聞啼號之音，無不為之慘淒悲懷而傷心者；目見危怠之事，無不為之灼怛驚而赴救之者。君臣義重，行路禮輕。過耳悟目之交，未恩未德，非賢非貴，而猶若此，則又況於北面稱臣被寵者乎？是故進忠扶危者，賢不肖之所共願也。誠皆願之而行違者，常苦其道不利而有害，言未得信而身敗爾。"
      },
      {
        "index": 11,
        "text": "曆觀古來愛君、憂主、敢言之臣，治勢一成，君自不能亂也，況臣下乎？法術不明而賞罰不必者，雖曰號令，然勢自亂。亂勢一成，君自不能治也，況臣下乎？是故勢治者雖委之不亂，勢亂者雖勤之不治也。堯舜恭己無為而有餘，勢治也。胡亥、王莽馳騖，勢亂也。故曰：「善者求之於勢，弗責於人。」是以明王審法度而布教令，不行私以欺法，不黷教以辱命，故臣下敬其言而奉其禁，竭其心而稱其職。此由法術明而威權任也。"
      },
      {
        "index": 12,
        "text": "夫術之為道也，精微而神，言之不足而行有餘，有餘故能兼四海而照幽冥。權之為勢也，健悍以大，不恃貴賤，操之者重，重故能奪主威而順當也。是以明君未嘗示人術而借下權也。孔子曰：「可與權。」是故聖人顯諸仁，藏諸用，神而化之，使民宜之，然後致其治而成其功，功業效於民，美譽傳於世，然後君乃得稱明，臣乃得稱忠。此所謂明據下作，忠依上成，二人同心，其利斷金也。"
      },
      {
        "index": 13,
        "text": "上古之世，太素之時，元氣窈冥，未有形兆。萬精合並，混而為一，莫製莫禦，若斯久之，翻然自化，清濁分別，變成陰陽。陰陽有體，實生兩儀，天地壹鬱，萬物化淳，和氣生人，以統理之。是故天本諸陽，地本諸陰，人本中和。三才異務，相待而成，各循其道，和氣乃臻，璣衡乃平。天道日施，地道日化，人道日為。為者，蓋所謂感通陰陽而致珍異也。人行之動天地，譬猶車上御駟馬，蓬中擢舟船矣。雖為所覆載，然亦在我何所之可。孔子曰：「時乘六龍以禦天，言行，君子所以動天地也，可不慎乎？」從此觀之，天呈其兆，人序其勳。《書》故曰：「天功，人其代之。」如蓋理其政，以和天氣，以臻其功。是故道德之用，莫大於氣。道者之根也，氣所變也，神氣之所動也。"
      },
      {
        "index": 14,
        "text": "當此之時，正氣所加，非唯於人，百穀草木，禽獸魚鱉，皆口養其氣，聲入於耳，以感於心。男女聽以施精神，資和以兆衃。民之胎，含嘉以成體，及其生也，和以養性，美在其中，而暢於四肢，實於血脈，以心性誌耳意目精欲，無不貞廉潔懷履行者。此五帝三王所以能畫法像而民不違，正己德而世自化也。是故法令刑賞者，乃所以治民事而致整理爾，未足以興大化而升太平也。夫欲曆三正之絕跡，臻帝皇之極功者，必先原元而本本，興道而致和。以淳粹之氣，生敦烝之民，明德義之表，作信厚之心，然後化可美而功可成也。"
      },
      {
        "index": 15,
        "text": "人君之治，莫大於道，莫盛於德，莫美於教，莫神於化。道者，所以持之也；德者，所以苞之也；教者，所以知之也；化者，所以致之也。民有性，有情，有化，有俗。情性者，心也，本也；化俗者，行也，末也。末生於本，行起於心，是以上君撫世，先其本而後其末，慎其心而理其行。心精苟亡，則奸匿所作，邪意無所載矣。"
      },
      {
        "index": 16,
        "text": "夫化變民心也，猶政變民體也。德政加於民，則多滌暢姣好，堅強考壽；惡政加於民，則多罷癃尢病，夭昏紥瘥。故《尚書》美「考終命」，而惡「凶短折」。國有傷明之政，則民多病目。有者道之使也。必有其根，其氣乃生；必有其使，變化乃成。是故道之為物也，至神以妙；其為功也，至強以大。天之以動，地之以靜，日之以光，月之以明。四時五行，鬼神人民，億兆醜類，變異吉凶，何非氣然？及其乖戾，天之尊也，氣裂；地之大也，氣動；山之重也，氣徙；水之流也，氣絕之；日月神也，氣蝕之；星辰虛也，氣隕之；旦有晝晦，宵有大風，飛車拔樹，僨電為冰，溫泉成湯，麟龍鸞鳳，蝥{城蟲}蝝蝗，莫不氣之所為也。以此觀之，氣運感動，亦誠大矣。變化之為，何物不能？是故上聖故不務治民事，而務治民心。故曰：「聽訟吾猶人也。」必也使無訟乎？導之以德，齊之以禮，務厚其情，而明則務義，民親愛，則無相害傷之意，動思義，則無奸邪之心。夫若此者，非律之所使也，非威刑之所強也。此乃教化之所致。國有傷聰之政，則民多病身；有傷賢之政，則賢多橫夭。夫形體骨幹為堅強也，然猶隨政變易，又況乎心氣精微不可養哉？"
      },
      {
        "index": 17,
        "text": "詩云：「敦彼行葦，羊牛勿踐履，方苞方體，惟葉柅柅。」又曰：「鳶飛厲天，魚躍於淵，愷悌君子，胡不作人。」公劉厚德，恩及草木，羊牛六畜，且猶感德，消息於心。己之所無，不以責下；我之所有，不以譏彼。感己之好敬也，故接士以禮；感己之好愛也，故遇人有恩。己欲立而立人，己欲達而達人。善人之憂我也，故先勞人；惡人之忘我也，故常念人。凡品則不然，論人不恕己，動作不思心，無之己而責之人，有之我而譏之彼，己無禮而責人敬，己無恩而責人愛，貧賤則非人之不我憂也，富貴則是我之不憂人也。行己若此，難以稱仁矣。"
      },
      {
        "index": 18,
        "text": "所謂平者，內懷屍鳩之恩，外執砥夫之心，論士必定於誌行，毀譽必參於效驗，不隨俗而雷同，不逐聲而寄論。苟善所在，不譏貧賤；苟惡所錯，不忌富貴。不諂上而慢下，不厭故而敬新。凡品則不然，內偏頗於妻子，外僭惑於知友，得則譽之，怨則謗之，平議無惇均，譏譽無效驗。苟阿貴以比黨，苟剽聲以群吠。事富貴如奴仆，視貧賤如傭客。百至秉權之門，而不一至無勢之家。執心若此，難以稱義。"
      },
      {
        "index": 19,
        "text": "所謂恭者，內不敢傲於室家，外不敢慢於士大夫，見賤如貴，視少如長，其禮先入，其言後出，恩意無不答，禮敬無不報，睹賢不居其上，與人推讓，事處其勞，居從其德，位安其卑，養甘其薄。凡品則不然，內慢易於妻子，外輕侮於知友，聰明不別真偽，心思不別善醜，愚而喜傲賢，少而好陵長，恩意不相答，禮敬不相報，睹賢不相推，會同不能讓，動欲擇其佚，居欲處其安，養欲擅其厚，位欲爭其尊，見人謙讓，因而嗤之，見人恭敬，因而傲之，如是而自謂賢能智慧。為行如此，難以稱忠。"
      },
      {
        "index": 20,
        "text": "所謂守者，心也。有度之士，情意精專，心思獨睹，不驅於險墟之俗，不惑於眾多之口。聰明懸絕，秉心塞淵，獨立不懼，遁世無悶。心堅金石，誌輕四海，故守其心而成其信。凡器則不然，內無持操，外無準儀，傾側險勣，求同於心，口無定論，不恒其德，二三其行。秉操如此，難以稱信。"
      },
      {
        "index": 21,
        "text": "夫是四行者，其輕如毛，其重如山，君子以為易，小人以為難。孔子曰：「仁遠乎哉，我欲仁，仁斯至矣。」又稱「知德者鮮」。俗之偏黨，自古而然，非乃今也。凡百君子，競於驕僭，貪樂慢傲如，忠信未達，而為左右所掬按，當世而覆被，更為否愚惡狀之臣者，豈可勝哉！孝成終沒之日，不知王章之直；孝哀終沒之日，不知王嘉之忠也。此後賢雖有憂君哀主之情，忠誠正直之節，然猶且沉吟觀聽行己者也。鳴鶴在陰，其子和之。相彼鳥矣，猶求仁不忍踐履生草，則又況於民萌而有不化者乎？君子修其樂易之德，上及飛鳥，下及淵魚，不歡忻悅豫，則又況士庶而不仁者乎？聖深知之，皆務正己以為表，明禮義以為教，和德氣於未生之前，正表義於咳笑之後。"
      },
      {
        "index": 22,
        "text": "民之胎也，合中和以成；其生也，立方正以長。是以為仁義之心，廉恥之志，骨著脈通，與體俱生而無粗穢之氣，無邪淫之欲。雖放之大荒之外，措之幽冥之內，終無違禮之行。投之危亡之地，納之鋒鍔之間，終無苟全之心。舉世之人，行皆若此，則又烏所得亡？夫奸亂之民而加辟哉！上天之載，無馨無臭，儀形文王，萬邦作孚，此姬氏所以崇美於前，而致刑錯於後。聖人其尊德禮而卑刑罰，故舜先敕契以敬敷五教，而後命皋陶以五刑三居。是故凡立法者，非以司民短而誅過誤，乃以防奸惡而救禍敗，撿淫邪而內正道爾。詩云：「民之秉夷，好是懿德。」故民有心也，猶為種之有園也。遭和氣，則秀茂而成實，遇水旱，則枯槁而生孽。民蒙善化，則有士君子之心，被惡政，則人有懷奸亂之慮。故善者之養天民也，猶良工為曲豉也。起居以其時，寒溫得其適，則一蔭之曲豉，盡美而多量；其愚拙工，則一蔭之曲豉，皆臭敗而棄損。今六合亦由一蔭也，黔首之屬，猶豆麥也。變化雲為，在將者爾。遭良吏，則皆懷忠信而履仁厚；遇惡吏，則皆懷奸邪而行淺薄。忠厚積則致太平，奸薄積則致危亡。是以聖帝明王，皆敦德化而薄威刑。德者，所以修己也；威者，所以治人也。上智則下愚之民少，而中庸之民多。中民之生世也，猶鑠金之在壚也。從篤變化，唯冶所為，方圓薄厚，隨鎔製爾。是故世之善否，俗之薄厚，皆在於君。"
      },
      {
        "index": 23,
        "text": "上聖和氣以化民心，正表儀以率群下，故能使民比屋可封，堯舜是也。其次躬道德而敦慈愛，美教訓而崇禮讓，故能使民無爭心，而致刑錯，文武是也。其次明好惡而顯法禁，平賞罰而無阿私，故能使民辟奸邪而趨公正，理弱亂以致治強，中興是也。治天下，身處汙而放情，怠民事而急酒樂，近頑童而遠賢才，親諂諛而疏正直，重賦稅以賞無功，妄加喜怒以傷無辜，故能亂其政以敗其民，弊其身以喪其國者，幽厲是也。孔子曰：「三人行必有我師焉，擇其善者而從之，其不善者，我則改之。」詩美「宜鑒於殷，自求多福」。是故世主誠能使六合之內，舉世之人咸懷方厚之情，而無淺薄之惡，各奉公政之心，而無奸陬之慮，則羲農之俗復見於茲，麟龍鸞鳳復畜於郊矣。"
      },
      {
        "index": 24,
        "text": "自古在昔，天地開闢。三皇迭製，各樹號諡，以紀其世。天命五代，正朔三復，神明感生，愛興有國，亡於嫚以，滅於積惡，神微精以，天命罔極。或皇馮依，或繼體育，太胔以前尚矣。迪斯用來，頗可紀錄，雖一精思，議而復誤。故撰古訓，著《五德志》。"
      },
      {
        "index": 25,
        "text": "世傳三皇五帝，多以為伏羲、神農為三皇，其一者或曰燧人，或曰祝融，或曰女媧，其是與非未可知也。我聞古有天皇、地皇、人皇，以為或及此謂，亦不敢明。凡斯數，其於五經，皆無正文。故略依《易·係》，記伏羲以來，以遺後賢，雖多未必獲正，然罕可以浮遊博觀，共求厥真。大人跡出雷澤，華胥履之，生伏羲，其相日角，世號太皞，都於陳，其德木，以龍紀，故為龍師而龍名。作八卦，結繩為網以漁。後嗣帝嚳，代顓頊氏。其相戴幹，其號高辛，厥質神靈，德行祇肅。迎逆日月，順天之則，能敘三辰以周民。作樂六英，世有才子八人，伯奮、仲堪、叔獻、季仲、伯虎、仲雄、叔豹、季狸。忠肅恭懿，宣慈惠和，天下之人謂之八元。後嗣薑原履大人跡，生姬棄。厥相披頤，為堯司徒。又主播種，農植嘉穀，堯遭水災，萬民以濟，故舜命曰後稷。"
      },
      {
        "index": 26,
        "text": "初，烈山氏之有天下也，其子曰柱，能植百穀，故立以為稷。自夏以上祀之。周之興也，以棄代之，至今祀之。大妊夢長人感己，生文王。厥相四乳，為西伯，興於岐，斷虞芮之訟而始受命。武王駢齒，勝殷遏劉，成周道。姬之別封眾多，管、蔡、成、霍、魯、衛、毛、聃、郜、雍、曹、滕、畢、原、酆、郇，文之昭也；邘、晉、應、韓，武之穆也。凡、蔣、邢、苑、祚、祭，周公之胤也。周、召、虢、吳、隨、邠、方、卬、自、潘、養、滑、鎬、宮、密、榮、丹、郭、楊、逄、管、唐、韓、楊、觚、欒、甘、鱗、虞、王氏，皆姬姓也。有神龍首出常羊，感妊姒，生赤帝魁隗，身號炎帝，世號神農，代伏羲氏，其德火紀，故為火師而火名。是以斫木為耜，揉木為耒耨，日中為市，致天下之民，聚天下之貨，交易而退，各得其所。後嗣慶都，與龍合婚，生伊堯，代高辛氏，其眉八彩，世號唐。作樂大章，始禪位。武王克殷而封其胄於鑄。含始吞赤珠，剋曰「玉英生漢」。龍感女媼，劉季興。大電繞樞炤野，感符寶，生黃帝軒轅，代炎帝氏。其相龍顏，其德土行，以雲紀，故為雲師而雲名。作樂咸池，是始製衣裳。後嗣握登，見大虹，意感生重華虞舜。其目重瞳，事堯，堯乃禪位曰：「格爾舜，天之曆數在爾躬，允執厥中，四海困窮，天祿永終。」乃受終於文祖也，號有虞，作樂九韶，禪位於禹。武王克殷而封胡公媯滿於陳，庸以元女大姬。大星如虹，下流華渚，女節夢接，生白帝摯青陽，世號少昊。代黃帝氏，都於曲阜，其德金行，其立也，鳳皇適至，故紀於鳥。鳳鳥氏，曆正也。玄鳥氏，司分者也。伯趙氏，司至者也。青鳥氏，司啟者也。丹鳥氏，司閉者也。祝鳩氏，司徒也。雎鳩氏，司馬也。屍鳩氏，司空也。爽鳩氏，司寇也。鶻鳩氏，司事也。五鳩，鳩民者也。五雉，為五工正，利器用，夷民者也。是故作書契，百官以治，萬民以察，有才子四人，曰重，曰該，曰修，曰熙。實能金木及水，故重為勾芸，該為蓐收，修及熙為玄冥。恪恭厥業，世不失職，遂濟窮桑。後嗣修紀，見流星，意感生白帝文命戎禹，其耳參漏，為堯司空，主平水土，命山川，畫九州，製九貢。功成，賜玄圭以告勳於天。"
      },
      {
        "index": 27,
        "text": "舜乃禪位，命如堯詔。禹乃即位，作樂大夏，世號夏後。傳嗣子啟。啟子太康、仲康更立。兄弟五人，皆有昏德，不堪帝事，降須洛汭，是謂五觀。孫相嗣位，夏道浸衰，於是後羿自鉏遷於窮石，因夏民以代夏政，滅相。妃後緡方娠，逃出自竇，奔於有仍，生少康焉，仍妃牧正。羿恃己射也，不修民事，而淫於原獸，棄武羅、伯因、熊髡、幹圉，而用寒浞。浞，柏明氏讒子弟也，柏明氏惡而棄之，夷羿收之，信而使之，以為己相。浞行媚於內，施賂於外，愚弄於民，虞羿於田，樹之詐匿，以取其國家，外內咸服。羿猶不悛。將歸自田，家眾殺而烹之，以食其子，子不忍食諸，死於窮門。靡奔於有鬲氏。浞因羿室，生澆及𤡬，恃其讒慝詐偽，而不德於民，使澆用師，滅斟灌及斟尋氏，處犭壹於過，處澆於戈。使椒求少康，逃奔有虞，為之胞正。虞思妻以二妃，而邑諸綸，有田一成，有眾一旅，能布其德，而兆其謀，以收夏眾，撫其官職。靡自有鬲，收二國之燼，以滅浞而立少康焉。乃使女艾誘澆，使後杼誘𤡬，遂滅過、戈，復禹之績。祀夏配天，不失舊物，十有七世，而桀亡天下。"
      },
      {
        "index": 28,
        "text": "武王克殷，而封其後於杞，或封於繒，又封少之胄於祁。澆才力蓋眾，驟其勇武，而卒以亡。故南宮括曰：「羿善射，奡蕩舟，俱不得其死也。」姒姓分氏夏後、有扈、有南、斟尋、泊㳶、辛、襄、費、戈、冥、繒，皆禹後也。搖光如月正日，感女樞幽防之宮，生黑帝顓頊，其相駢幹，身號高陽，世號共工，代少氏，其德水行，以水紀，故為水師而水名。承少衰，九黎亂德，乃命重黎討訓服。曆象日月，東西南北，作樂五英，有才子八人，蒼舒、緌凱、搗演、大臨、幹降、庭堅、仲容、叔達。齊聖廣淵，明允篤誠，天下之人謂之八凱。共工氏有子曰勾龍，能平九土，故號后土，死而為社，天下祀之。娀簡吞燕卵，生子契，為堯司徒，職親百姓，順五品。扶都見白氣貫月，意感生黑帝子履，其相二肘，身號湯，世號殷，致太平。後衰，乃生武丁，即位，默以不言，思道三年，而夢獲賢人以為師。乃使以夢像求之四方側陋，得傅說，方以胥靡築於傅岩，升以為大公，而使朝夕規諫，恐其有憚怠也，則敕曰：「若金，用汝作礪。若濟巨川，用汝作舟楫。若時大旱，用汝作霖雨。啟乃心，沃朕心。若藥不瞑眩，厥疾不瘳，若跣不視地，厥足用傷。爾交修餘，無棄！」故能中興，稱號高宗，及帝辛而亡天下，謂之紂。武王封微子於宋，卦箕子於朝鮮，子姓分氏，殷、時、來、宋、扐、蕭、空同、北段，皆湯後也。"
      }
    ]
  }
}