{
  "chapterNumber": 6,
  "title": "巻六",
  "sourceContent": {
    "paragraphs": [
      {
        "index": 1,
        "text": "天地開辟有神民，民神異業精氣通。行有招召，命有遭隨，吉凶之期，天難諶斯。聖賢雖察，不自專，故立卜筮，以質神靈。孔子稱：「蓍之德圓而神，卦之德方以智。」又曰：「君子將有行也，問焉而已言，其受命而向。」是以禹之得皋陶，文王之取呂尚，皆兆告其象，卜厎其思，以成其吉。夫君子聞善則勸樂而進，聞惡則循省而改尤，故安靜而多福。小人聞善即懾懼而妄為，故狂躁而多禍。是故凡卜筮者，蓋所問吉凶之情，言興衰之期，令人修身慎行以迎福也。"
      },
      {
        "index": 2,
        "text": "且聖王之立卜筮也，不違民以為吉，不專任以斷事，故《鴻範》之占，大同是尚。《書》又曰：「假爾元龜，罔敢知吉。」《詩》雲：「我龜既？，不我告猶。」從此觀之，蓍龜之情，儻有隨時儉易，不以誠邪，將世無史蘇之材，識神者少乎？及周史之筮敬仲，莊叔之筮穆子，可謂能探賾索隱，鉤深致遠者矣。使獻公早納史蘇之言，穆子宿備莊叔之戒，則驪姬豎牛之讒，亦將無由而入，無破國危身之禍也。"
      },
      {
        "index": 3,
        "text": "聖人甚重卜筮，然不疑之事，亦不問也；甚敬祭祀，非禮之祈，亦不為也。故曰：聖人不煩卜筮，敬鬼神而遠之。夫鬼神與人殊氣異務，非有事故，何奈於我？故孔子善楚昭之不祀河，而惡季氏之旅泰山。今俗人筴於卜筮，而祭非其鬼，豈不惑哉！亦有妄傳姓於五音，設五宅之符第，其為誣也甚矣。古有陰陽，然後有五行。五帝右據行氣，以生人民，載世遠，乃有姓名敬民。名字者，蓋所以別眾猥，而顯此人爾，非以絕五音而定剛柔也。今俗人不能推紀本祖，而反欲以聲音言語定五行，誤莫甚焉。夫魚處水而生，鳥據巢而卵，即不推其本祖諧音而可。即呼鳥為魚，可內之水乎？呼魚為鳥，可棲之木邪？此不然之事也。命駒曰犢，終不為馬。是故凡姓之有音也，必隨其本生祖所土也。太皞木精，承歲而王，夫其子孫鹹當為角。神農火精，承熒惑而王，夫其子孫鹹當為徵。黃帝土精，承鎮而王，夫其子孫鹹當為宮。少皞金精，承太白而王，夫其子孫鹹當為商。顓頊水精，承辰而王，夫其子孫鹹當為羽。雖號百變，音行不易。"
      },
      {
        "index": 4,
        "text": "俗工又曰：商家之宅，宜西出門。此複虛矣。五行當出乘其勝，入居其隩，乃安吉。商家向東入，東入反以為金伐木，則家中精神日戰鬥也。五行皆然。又曰：宅有宮商之第，直符之歲。既然者，放其上增損門數，即可以變其音而過其符邪。今一宅也，同姓相伐，或吉或凶；一宮也，同姓相伐，或遷或免。一宮也，成康居之日以興，幽厲居之日以衰。由此觀之，吉凶興衰，不在宅明矣。及諸神祇，太歲、豐隆、鉤陳、太陰將軍之屬，此乃天吏，非細民所當事也。天之有此神也，皆所以奉成陰陽而利物也，若人治之有牧守令長矣。向之何怒，背之何怨？君民道近，不宜相責。況神致貴，與人異禮，豈可望乎？且欲使人而避鬼，是即道路不可行，而室廬不複居也。此謂賢人君子，秉心方直，精神堅固者也。至如世俗小人，醜妾婢婦，淺陋愚戇，漸染既成，又數揚精破膽。今不順精誠所向，而強之以其所畏，直亦增病爾。何以明其然也？夫人之所以為人者，非以此八尺之身也，乃以其有精神也。人有恐怖死者，非病之所加也，非人功之所辜也。然而至於遂不損者，精誠去之也。蓋奔柙猛虎而不惶，嬰人畏螻蟻而發聞。今通士或欲強羸病之愚人，必之其所不能，吾又恐其未盡善也。移風易俗之本，乃在開其心而正其精。今民生不見正道，而長於邪淫誑惑之中，其信之也，難卒解也，唯王者能變之。"
      },
      {
        "index": 5,
        "text": "凡人吉凶，以行為主，以命為決。行者，己之質也；命者，天之製也。在於己者，固可為也；在於天者，不可知也。巫覡祝請，亦其助也，然非德不行。巫史祈祝者，蓋所以交鬼神而救細微爾。至於大命，末如之何，譬民人之請謁於吏矣，可以解微過，不能脫正罪。設有人於此，晝夜慢侮君父之教，幹犯先王之禁，不克己心，思改過善，而苟驟發請謁，以求解免，必不幾矣。不若修己，小心畏慎，無犯上之必令也。故孔子不聽子路，而雲：「丘之禱久矣。」《孝經》雲：「夫然，故生則親安之，祭則鬼享之。」由此觀之，德義無違，神乃享；鬼神受享，福祚乃隆。故詩雲：「降福禳禳，降福簡簡，威儀板板，既醉既飽，福祿來反。」此言人德義茂美，神歆享醉飽，乃反報之以福也。虢延神而亟亡，趙嬰祭天而速滅，此蓋所謂神不歆其祀，民不即其事也。故魯史書曰：「國將興，聽於民；將亡，聽於神。」楚昭不禳雲，宋景不移咎，子產距裨灶，邾文公違卜史。此皆審己知道，身以俟命者也。"
      },
      {
        "index": 6,
        "text": "晏平仲有言，祝有益也，詛亦有損也。季梁之諫隨侯，宮之奇說虞公，可謂明乎天人之道，達乎神民之分矣。夫妖不勝德，邪不伐正，天之經也。雖時有違，然智者守其正道，而不近於淫鬼。所謂淫鬼者，閑邪精物，非有守司真神靈也。鬼之有此，猶人之有奸言賣平以幹求者也。若或誘之，則遠來不止，而終必有咎。鬼神亦然。故申曰：「人之所忌，其氣炎以取之。人無釁焉，妖不自作。」是謂人不可多忌，多忌妄畏，實致妖祥。且人有爵位，鬼神有尊卑。天地山川，社稷五祀，百辟卿士，有功於民者，天子諸侯，所命祀也。若乃巫覡之謂獨語，小人之所望畏，土公、飛屍、咎魅、北君、銜聚、當路、直符七神，及民間繕治，微蔑小禁，本非天王所當憚也。"
      },
      {
        "index": 7,
        "text": "舊時京師，不防動功，造禁以來，吉祥應瑞，子孫昌熾，不能過前。且夫以君畏臣，以上需下，則必示弱而取陵，殆非致福之招也。嚐觀上記，人君身修正賞罰明者，國治而民安。民安樂者，天悅喜而增曆數。故《書》曰：「王以小民，受天永命。」孔子曰：「天之所助者，順也；人之所助者，信也。」履信思乎順，又以尚賢，是以自天祐之，吉無不利，此最卻凶災而致福善之本也。"
      },
      {
        "index": 8,
        "text": "《詩》所謂：「天生烝民，有物有則。」是故人身體形貌皆有象類，骨法角肉各有分部，以著性命之期，顯貴賤之表。一人之身而五行八卦之氣具焉，故師曠曰：「赤色不壽」，火家姓易滅也。《易》之《說卦》：「巽為人多白眼。」相揚四白者兵死，此猶金伐木也。經曰：「近取諸身，遠取諸物。」聖人有見天下之至賾，而擬諸形容，象其物宜，此亦賢人之所察，紀往以知來，而著為憲則也。人之相法，或在麵部，或在手足，或在行步，或在聲響。麵部欲溥平潤澤，手足欲深細明直，行步欲安穩覆載，音聲欲溫和中宮。頭麵手足身形骨節，皆欲相副稱，此其略要也。夫骨法為祿相表，氣色為吉凶候，部位為年時，德行為三者招。天授性命，決然表有顯微，色有濃淡，行有薄厚，命有去就，是以吉凶期會，祿位成敗，有不必。非聰明慧智，用心精密，孰能以中？"
      },
      {
        "index": 9,
        "text": "昔內史叔服過魯，公孫敖聞其能相人也，而見其二子焉。叔服曰：「穀也食子，難也收子。穀也豐下，必有後於魯。」及穆伯之老也，文伯居養；其死也，惠叔典哭。魯竟立獻子，以續孟氏之後。及王孫說相喬如，子上幾商臣，子文憂越椒，叔姬惡食我，單襄公察晉厲，子貢觀邾魯，臧文聽禦說，陳鹹見張，賢人達士，察以善心，無不中矣。及唐舉之相李兌蔡澤，許負之相鄧通條侯，雖司命班祿，追敘行事，弗能過也。"
      },
      {
        "index": 10,
        "text": "雖然，人之有骨法也，猶萬物之有種類，材木之有常宜。巧匠因象，各有所授。曲者宜為輿，檀宜作輻，榆宜作轂，此其正法通率也。若有其質，而工不材，可如何？故凡相者，能期其所極，不能使之必至。十種之地，膏壤雖肥，弗耕不獲；千里之馬，骨法雖具，弗策不致。夫觚而弗琢，不成於器；士而弗仕，不成於位。若此者，天地所不能貴賤，鬼神所不能貧富也。或王公孫子，仕宦終老，不至於穀。或庶隸廝賤，無故騰躍，窮極爵位。此受天性命，當必然者也。詩稱「天難忱斯」，性命之質，德行之招，參錯授不易者也。然其大要，骨法為主，氣色為候，五色之見，王廢有時。智者見祥，修善迎之，其有憂色，循行改尤。愚者反戾，不自省思，雖休征見相，福轉為災，於戲君子，可不敬哉。"
      }
    ]
  }
}