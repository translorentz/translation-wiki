{
  "chapterNumber": 11,
  "title": "附録一",
  "sourceContent": {
    "paragraphs": [
      {
        "index": 1,
        "text": "後漢書王符傳"
      },
      {
        "index": 2,
        "text": "王符，字節信，安定臨涇人也。少好學，有誌操，與馬融、竇章、張衡、崔瑗等友善。安定俗鄙庶孽，而符無外家，為鄉人所賤。自和、安之後，世務遊宦，當塗者更相薦引，而符獨耿介不同於俗，以此遂不得升進。誌意蘊憤，乃隱居著書三十餘篇，以譏當時失得，不欲章顯其名，故號曰潛夫論。其指訐時短，討剝物情，足以觀見當時風政，著其五篇雲爾。（節）"
      },
      {
        "index": 3,
        "text": "後度遼將軍皇甫規解官歸安定，鄉人有以貨得雁門太守者，亦去職還家，書刺謁規，規臥不迎。既入而問：“卿前在郡食雁美乎？”有頃，又白王符在門，規素聞符名，乃驚遽而起，衣不及帶，屣履出迎，援符手而還，與同坐，極歡。時人為之語曰：“徒見二千石，不如一逢掖。”言書生道義之為貴也。符竟不仕，終於家。"
      },
      {
        "index": 4,
        "text": "韓愈後漢三賢贊之一"
      },
      {
        "index": 5,
        "text": "王符節信，安定臨涇。好學有誌，為鄉人所輕。憤世著論，潛夫是名。述赦之篇，以赦為賊良民之甚，其旨甚明。皇甫度遼，聞至乃驚，衣不及帶，屣履出迎。豈若雁門，問雁呼卿？不仕終家，籲嗟先生！"
      }
    ]
  }
}