{
  "chapterNumber": 10,
  "title": "巻十",
  "sourceContent": {
    "paragraphs": [
      {
        "index": 1,
        "text": "夫生於當世，貴能成大功。太上有立德，其下有立言，闒茸而不才，先器能當官。未嘗服斯役，無所效其勳。中心時有感，援筆紀數文。字以綴愚情，財令不忽忘。芻蕘雖微陋，先聖亦谘詢。草創敘先賢三十六篇，以繼前訓。左丘明《五經》。先聖遺業，莫大教訓，博學多識，疑則思間，智明所成，德義所建。夫子好學，誨人不倦，故敘《讚學》第一。"
      },
      {
        "index": 2,
        "text": "凡士之學，貴本賤末，大人不華，君子務實。禮雖媒紹，必載於贄，時俗趨末，懼毀術，故敘《務本》第二。"
      },
      {
        "index": 3,
        "text": "人皆智德，苦為利昏，行汙求榮，戴盆望天。為仁不富，為富不仁，將修德行，必慎其原，故敘《遏利》第三。"
      },
      {
        "index": 4,
        "text": "世不識論，以士卒化，弗問誌行，官爵是紀。不義富貴，仲尼所恥，傷俗陵遲，遂遠聖述，故敘《論榮》第四。惟賢所苦，察妒所患，皆嫉過己，以為深怨。或因類，或空造端，痛君不察，而信讒言，故敘《賢難》第五。"
      },
      {
        "index": 5,
        "text": "原明所起，述暗所生，距諫所敗，禍亂所成。當塗之人，成欲專君，壅蔽賢士，以擅主權，故敘《明暗》第六。"
      },
      {
        "index": 6,
        "text": "上覽先王，所以致太平，考績黜陟，著在五經。罰賞之實，不以虛名，明豫德音，焉問揚庭，故敘《考績》第七。"
      },
      {
        "index": 7,
        "text": "人君選士，鹹求賢能，君司貢薦，競進下材。憎是掊克，何官能治，買藥得雁，難以為醫，故敘《思賢》第八。"
      },
      {
        "index": 8,
        "text": "原本天人，參連相因，致和平機，述在於君。奉法選賢，國自我身，奸門竊位，將誰督察，故敘《本政》第九。"
      },
      {
        "index": 9,
        "text": "覽觀古今，爰暨書傳，君皆欲治，臣恒樂亂。忠佞溷淆，各以類進，常若不明，而信奸論，故敘《潛歎》第十。"
      },
      {
        "index": 10,
        "text": "夫位以德興，德貴忠立，社稷所賴，安危是係。非夫讜直貞亮，仁慈惠和，事君如天，視民如子，則莫保爵位，而全令名，故敘《忠貴》第十一。"
      },
      {
        "index": 11,
        "text": "先王理財，禁民為非，《洪範》憂民，詩刺末資，浮偽者眾，本農必衰，節以製度，如何弗議，故敘《浮侈》第十二。"
      },
      {
        "index": 12,
        "text": "積微傷行，懷安敗名，明莫恣欲，而無悛容。足以愎諫，聞善不從，微安召辱，終必有凶，故敘《慎微》第十三。"
      },
      {
        "index": 13,
        "text": "明主思良，勞精賢知，百寮阿黨，不核真偽。苟崇虛譽，以相誑穀，居官任職，則無功效，故敘《實貢》第十四。"
      },
      {
        "index": 14,
        "text": "聖人養賢，以及萬民，先王之製，皆足代耕。增爵損祿，必程以傾，先益吏俸，乃可致平，故敘《班祿》第十五。"
      },
      {
        "index": 15,
        "text": "君憂臣勞，古今通義，上思致平，下宜竭惠。貞良信士，鹹痛數赦，奸宄繁興，但以赦故，乃敘《述赦》第十六。"
      },
      {
        "index": 16,
        "text": "先王禦世，兼秉威德，賞有建侯，罰有刑渥。賞重嚴禁，臣乃敬職，將修太平，必媚此法，故敘《三式》第十七。"
      },
      {
        "index": 17,
        "text": "民為國基，穀為民命，日力不暇，穀何由盛。公卿師尹，卒勞百姓，輕奪民時，誠可憤諍，故敘《愛日》第十八。"
      },
      {
        "index": 18,
        "text": "觀吏所治，鬥訟居多，原禍所起，詐欺所為。將絕其末，必塞其原，民無欺紿，世乃平安，故敘《斷訟》第十九。"
      },
      {
        "index": 19,
        "text": "五帝三王，優劣有情，雖欲超皇，當先致平。必世後仁，仲尼之經，遭衰奸牧，得不用刑，故敘《衰製》第二十。"
      },
      {
        "index": 20,
        "text": "聖王憂勤，選練將帥，授以絺鉞，假以權貴。誠多蔽暗，不識變勢，賞罰不明，安得不敗，故敘《勸將》第二十一。"
      },
      {
        "index": 21,
        "text": "蠻夷猾夏，古今所患，堯舜憂民，皋陶術叛。宣王中興，南仲征邊，今民日死，如何弗蕃，故敘《救邊》第二十二。"
      },
      {
        "index": 22,
        "text": "凡民之情，與君殊戾，不能遠慮，督取一製。苟扶私議，以為國計，宜尋其言，以詰所謂，故敘《邊議》第二十三。"
      },
      {
        "index": 23,
        "text": "邊既遠門，太守擅權，台閣不察，信其奸言。今懷郡縣，毆民內遷，今又丘荒，慮必生心，故敘《實邊》第二十四。"
      },
      {
        "index": 24,
        "text": "天生神物，聖人則之，蓍龜卜筮，以定嫌疑。俗工淺源，莫盡其才，自大非賢，何足信哉，故敘《卜列》第二十五。"
      },
      {
        "index": 25,
        "text": "《易》有史巫，詩有工祝，聖人先成，民後致力，兆黎勸樂，神乃授福，孔子不祈，以明在德，故敘《巫列》第二十六。"
      },
      {
        "index": 26,
        "text": "五行八卦，陰陽所生，稟氣薄厚，以著其形。天題厥象，人實奉成，弗修其行，福祿不臻，故敘《相列》第二十七。"
      },
      {
        "index": 27,
        "text": "詩稱吉夢，書傳亦多，觀察行事，古驗不虛。福從善來，禍由德痡，吉凶之應，與行相須，故敘《夢列》第二十八。"
      },
      {
        "index": 28,
        "text": "論難橫發，令道不通，後進疑惑，不知所從。自昔庚子，而有責雲，予豈好辯，將以明真，故敘《釋難》第二十九。"
      },
      {
        "index": 29,
        "text": "朋友之際，義存六紀，攝以威儀，講習王道。善其久要，貴賤不改，今民遷久，莫之能奉，故敘《交際》第三十。"
      },
      {
        "index": 30,
        "text": "君有美稱，臣有令名，二人同心，所願乃成。寶權神術，勾示下情，治勢一定，終莫能傾，故敘《明忠》第三十一。"
      },
      {
        "index": 31,
        "text": "人天情通，氣感相和，善惡相征，異端變化。聖人運之，若禦舟車，作民精神，莫能含嘉，故敘《本訓》第三十二。"
      },
      {
        "index": 32,
        "text": "明王統治，莫大身化，道德為本，仁義為佐。思心順政，責民務廣，四海治焉，何有消長，故敘《德化》第三十三。"
      },
      {
        "index": 33,
        "text": "上觀太古，五行之運，谘之《詩》《書》，考之前訓。氣終度盡，後代複進，雖未必正，可依傳問，故敘《五德誌》第三十四。"
      },
      {
        "index": 34,
        "text": "君子多識，前言往行，類族變物，古有斯姓，博見同□□□□□□□□□□□□□故敘《誌氏姓》第三十五。"
      }
    ]
  }
}