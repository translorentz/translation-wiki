{
  "chapterNumber": 17,
  "title": "耕桑 — Agriculture and Sericulture (Geng Sang)",
  "sourceContent": {
    "paragraphs": [
      {
        "index": 0,
        "text": "王者所以親耕、后親桑何？以率天下農蠶也。天子親耕以供郊廟之祭，后之親桑以供祭服。《祭義》曰：「天子三推，三公五推，卿大夫七推。」耕於東郊何？東方少陽，農事始起。桑於西郊？西方少陰，女功所成。故《曾子問》曰：「天子耕東田而三反之。」《周官》曰：「后親桑，率外內婦蠶於北郊。」《禮·祭義》曰：「古者天子諸侯，必有公桑蠶室，近外水為之，築周棘牆，而外閉之者也。」"
      }
    ]
  }
}