{
  "chapterNumber": 20,
  "title": "卷十九",
  "sourceContent": {
    "paragraphs": [
      {
        "index": 1,
        "text": "偶為朱錫鬯太史舉宋人絕句可追蹤唐賢者，得數十首，聊記於此。“亭亭畫舸系春潭，只待行人酒半酣。不管煙波與風雨，載將離恨過江南。”“春陰垂野草青青，時有幽花一樹明。晚泊孤舟古祠下，滿川風雨看潮生。”“冷於陂水淡於秋，遠陌初窮見渡頭。賴是丹青無畫處，畫成應遣一生愁。”“竹外桃花三兩枝，春江水暖鴨先知。蔞蒿滿地蘆芽短，正是河豚欲上時。”“黃葉西陂水漫流，籧篨風急滯扁舟。夕陽暝色來千里，人語雞聲共一丘。”“露白霜紅郭外田，山濃水淡欲寒天。參軍抱病陪清賞，一檄呼歸亦可憐。”“斷腸聲裏無形影，畫出無聲亦斷腸。想得陽關更西路，北風低草見牛羊。”“梁州一曲當時事，記得曾拈玉笛吹。端正樓空春晝永，小桃猶學淡燕支。”“斷雲一葉洞庭帆，玉破鱸魚霜破柑。好作新詩寄桑苧，垂虹秋色滿東南。”“投荒萬死鬢毛斑，生入瞿唐灩澦關。未到江南先一笑，嶽陽樓上對君山。”“江上荒城猿鳥悲，隔江便是屈原祠。一千五百年間事，只有灘聲似舊時。”“夜雨連明春水生，嬌雲濃暖弄微晴。簾虛日薄花竹靜，時有乳鳩相對鳴。”“目盡孤鴻落照邊，遙知風雨不同川。此中有句無人見，送與襄陽孟浩然。”“獨憑危堞望蒼梧，落日君山似畫圖。無數柳花飛滿岸，晚風吹過洞庭湖。”“來時秋雨滿江樓，歸日春風度客舟。回首荊南天一角，月明吹笛下揚州。”“梨花淡白柳深青，柳絮飛時花滿城。怊悵西闌一株雪，人生看得幾清明。”“到處相逢是偶然，夢中相對兩華顛。還來共醉西湖雨，不見跳珠十五年。”“烏塘渺渺路平堤，堤上行人各有攜。試問春風何處好？辛夷如雪柘岡西。”“掃地焚香閉閣眠，簟紋如水帳如煙。客來夢覺知何處，掛起西窗浪接天。”“曾作金陵爛熳遊，北歸塵土變衣裘。芰荷聲裏孤舟雨，臥入江南第一州。”“皂莢村南三四里，春江不隔一程遙。雙堤鬥起如牛角，知是隋家萬里橋。”“去年此日泊瓜洲，衰柳蕭蕭客系舟。白髮天涯嘆流落，今宵聽雨古宣州。”“山驛蕭條酒倦傾，嘉陵相背去無情。臨流未忍輕相別，吟聽潺湲坐到明。”“照江丹葉一林霜，折得黃花更斷腸。商略此時須痛飲，細腰宮畔過重陽。”“洞庭木落萬波秋，說與南人亦自愁。欲指吳淞何處是，一行征雁海山頭。”“陌上花開蝴蝶飛，江山猶是昔人非。遺民幾度垂垂老，遊女還歌緩緩歸。”“白髮先朝舊史官，風爐煮茗暮江寒。蒼龍不復從天下，拭淚看君小鳳團。”“濯錦江邊憶舊遊，纏頭百萬醉青樓。而今莫索梅花笑，古驛燈前各自愁。”“濟南春好雪初晴，行到龍山馬足輕。使君莫忘霅溪女，時作陽關腸斷聲。”“琵琶弦急滾梁州，羯鼓聲高舞臂鞲。破費八姨三百萬，大唐天子要纏頭。”“逍遙堂後千章木，常送中宵風雨聲。誤喜對床尋舊約，不知漂泊在彭城。”“秋來東閣涼如水，客去山公醉似泥。困臥北窗呼不醒，風吹松竹雨淒淒。”“千詩織就回文錦，如此陽臺暮雨何。只有聰明蘇蕙子，更無悔過竇連波。”“落日同騎款段遊，倦依松石弄清流。蓬萊漢殿春分手，一笑相逢太華秋。”“舟中一雨掃飛蠅，半脫綸巾臥翠藤。殘夢未醒窗日晚，數聲柔櫓下巴陵。”“何人把酒慰深幽，開自無聊落更愁。幸有清溪三百曲，不辭相送到黃州。”“向來松檜欣無恙，坐久復聞南澗鐘。隱隱修廊人語絕，四山滴瀝雪鳴風。”“自愛新詞韻最嬌，小紅低唱我吹簫。曲終過盡松陵路，回首煙波十四橋。”“夜暗歸雲繞柁牙，江涵星影雁團沙。行人悵望蘇臺柳，曾與吳王掃落花。”“征帆一似白鷗輕，起揭船蓬看晚晴。梅子著花霜壓岸，自披風帽過臨平。”"
      },
      {
        "index": 2,
        "text": "東坡詞：“行憂寶瑟僵”，乃用《漢書·金日磾傳》“行觸寶瑟僵”語。解者顧引楊行密紿朱延壽病目“行觸柱僵”，有何幹涉？乃知註書之難。東坡、放翁猶不敢居，有以也。"
      },
      {
        "index": 3,
        "text": "《南唐書》今止傳陸遊、馬令二本；胡恢書久不傳，惟江陰赤岸李氏有之。李即忠毅公應升之叔，忘其名矣。按恢，金陵人，《夢溪筆談》稱恢博物強記，善篆隸。韓魏公當國，恢獻詩雲：“建業關山千里遠，長安風雪一家寒。”公憐之，令篆太學石經，官華州推官而卒。"
      },
      {
        "index": 4,
        "text": "明時，南京五大寺僧，每季考校於禮部，命題即《法華》、《楞嚴》等經，其文則仿舉子制義，文義優者選充僧錄等官。某寺僧耳疑者，曾刻其制義。黃俞邰雲曾見之。"
      },
      {
        "index": 5,
        "text": "孟子逸句有雲：人之所知，不如人之所不知，信矣。見梁武帝《答臣下神滅論》，又見釋道安《教指通局》。又：君王無好智，君王無好勇，勇智之過，生平患禍所遵，正當仁義為本。見蕭子良與孔中丞書，謝廷贊《維園鉛摘》載之，其語殊不類。"
      },
      {
        "index": 6,
        "text": "《法言》“春木之芚兮，援我手下之鶉兮”二語，全仿《原壤歌》“貍首之斑然，執女手之卷然。”"
      },
      {
        "index": 7,
        "text": "劉節之有詩雲：“虛堂微月影，茗粥筵中解靜聽。已許來年仍小泊，未須催曉唱瓏玲。”瓏玲二字，出揚子《法言》“瓏玲其聲者，其質玉乎。”則商玲瓏作商瓏玲，亦何不可之有。"
      },
      {
        "index": 8,
        "text": "“李廣射虎，沒石飲羽”，《荀子·解蔽篇》已雲：冥冥而行者，見寢石以為伏虎也。唐詩：“山風吹空林，颯颯如有人。”《荀子》已雲：見植林以為後人也。"
      },
      {
        "index": 9,
        "text": "蜀人謂衣紐曰船，蓋方言也。海鹽陸處士冰修贈予詩，有“跣足到門衣不船”之句，用此。《谷水談林》釋杜詩“天子呼來不上船”，乃引方言，鑿矣。"
      },
      {
        "index": 10,
        "text": "《中州集》中如劉迎無黨之歌行，李汾長源之七律，皆不減唐人及北宋大家。南宋自陸務觀外，無其匹敵。爾時中原人才，可謂極盛，非江南所及。"
      },
      {
        "index": 11,
        "text": "新城釋成楚，字荊庵，受五戒於法慶，今居靈巖，頗能小詩。落花雲：“高枝忍別離，逝水隨飄蕩。”雨後雲：“青猿臨澗飲，白鳥向空翻。”秋日雲：“風來夕沼綠荷敗，霜落秋山黃葉多。”山居雲：“險崖句後參宗旨，陷虎機前驗作家。”新霽雲：“嵐氣千重縈嶂背，清流萬道出雲根。”贈奚林大師雲：“派衍靈山第一枝，無言得髓是吾師。偶然豎拂天花落，絕勝空生晏坐時。”記之當續訪其全雲。同時僧智泉者，亦新城入，有移竹詩雲：“別去寒山寺，來依明月樓。”亦有致。"
      },
      {
        "index": 12,
        "text": "漢光武諸書詔最有情態，西京所無，沿及明、章亦然。光武賜侯霸璽書雲：“崇山幽都何可偶？黃鉞一下無處所。”古勁絕似漢人詩句。又範書語往往有似詩者，如“柴門絕賓客”、“仆妾盈紈素”之類是也。光武微時嘗嘆曰：“仕宦當作執金吾，娶妻當得陰麗華。”亦似漢人樂府語。"
      },
      {
        "index": 13,
        "text": "閩人林小眉，明崇禎癸未進士，才甚雋異，以伉直死獄，與余賡之同難，著《蟛蜞集》十卷。同年張給事赤庵及其子人中，走七千里，以序相屬，引歐陽公序穆伯長、袁石公序徐文長為比。會予使東粵，失其集，聊識之，俟索其本為序之。"
      },
      {
        "index": 14,
        "text": "予記陳卓曼仙補刻肅府淳化閣帖事，門人海寧陳奕禧子文適寄所著《臯蘭載筆》至，中述蘭帖始末甚詳，采錄其略，用備參考：“肅府淳化閣本，自莊王受封，太祖賜之宋刻。憲王時，洮岷道潁川張鶴鳴得李子崇本於白下、材官本於臯蘭，請肅王賜帖校讎，見古法帖數段久缺，而茲獨全，知為馬房光怪以前物也。姑蘇溫如玉、南唐張應臺為之雙鉤，鶴鳴攜之黔陽，憲王乃鐫石於蘭，未竟而薨。世子識鋐卒業於萬歷辛酉，先後七年。其初拓用太史紙、程君房墨，人間難得。拓工間有私購者，直五十千。刻用富平石一百四十四、葉二百五十三，藏府東書園殿。鼎革時，石幾淪缺。順治甲午，洮岷道揚州陳卓補刻，復成全壁。然神明不備，視初拓徑庭矣。乙卯，平涼逆焰及蘭，靖逆、奮威二將軍自河西來，軍於龍尾、臯蘭之間，攻城不下，賊欲破石為炮，偽知州徐某力救得免。今移置州學，有張尚書鶴鳴、王尚書鐸、憲王父子四跋雲。”"
      },
      {
        "index": 15,
        "text": "杜甫《進封西嶽賦表》有雲：“維嶽授陛下元弼，克生司空。”按《舊書》紀：天寶九載正月，群臣請封西嶽，從之。三月辛亥，西嶽廟災，制停封。三月，右相楊國忠守司空，天雨黃土，沾於朝服。杜所謂元弼、司空，謂國忠也。國忠以椒房進，夤緣三公，天下知其非據。而甫獨引《大雅·甫申》之詞以諛之，可謂無恥。他日作《麗人行》，又雲：“慎莫近前丞相嗔。”乃自為矛盾。杜固“詩史”，其人品未可知，顧自許稷、契，亦妄矣。"
      },
      {
        "index": 16,
        "text": "庚戌狀元蔡崑暘公車過淮安，謁山陽令邵某。邵其鄉人也，批其名刺雲：“查明回報。”蔡怒而去，至京，遂狀元及第。題一絕句於扇寄邵雲：“去冬風雪上長安，舉世誰憐範叔寒？寄語山陽賢令尹，查名須向榜頭看。”蔡後官春坊中允，假歸卒。"
      },
      {
        "index": 17,
        "text": "東坡先生《指掌圖》，於五代之君，書法各異。於梁曰梁太祖朱溫，於唐曰後唐莊宗諱某，於晉周曰晉高祖姓石氏名某，周太祖姓郭氏名某字仲文，於漢則曰漢高祖睿文聖武昭肅皇帝姓劉氏名某。豈非以五代惟後唐及漢得國差正，而異其書法耶？郭周七國條下，書放鐘離謨歸江南。按史《鐘謨傳》，但雲其先會稽人，不言本姓鐘離，離字豈誤書抑衍文耶？"
      },
      {
        "index": 18,
        "text": "宋羅鄂州願古文，南渡後第一，為朱文公所推重。其《爾雅翼》後序，通篇用韻，尤屬奇創。宋文憲公序《鄂州小集》，因效其體，亦韓文公誌樊紹述之意，然奇崛出鄂州下矣。"
      },
      {
        "index": 19,
        "text": "宋高宗紹興內禪，羅願端良作《帝統》。孝宗淳熙內禪，王子後才臣作《內禪頌》。皆仿典引貞符之體。《帝統》有雲：“神器大寶，一朝可付，十世必復，留無嫌久，報無移德，俾我太宗之誌獲明於二百載之後。”又雲：“選世至七，復遇厥聖，還之於宸極，大統以正。”頌中有諷，蓋深致不滿太宗之意。此文似在王作之右。近梁溪顧修遠撰《宋文選》，止取王頌，而不載《帝統》，豈未睹《鄂州文集》耶？"
      },
      {
        "index": 20,
        "text": "古今避諱有沿襲不改者，如秦始皇諱政，以正月為征月。晉避司馬昭諱，樂府以昭君為明君。唐祖諱虎，改虎林為武林。呂後諱雉，以雉為野雞。武後諱曌，以詔書為制書，鮑照為鮑昭。楊行密據揚州，州人改蜜為蜂糖。錢元瓘據浙，浙人改一貫為一千之類。皆當改正。"
      },
      {
        "index": 21,
        "text": "程良孺《讀書考定》雲：《管子·小稱篇》；毛嬙、西施，天下之美人也。自管子至吳越二百一十三年矣，如果一西施，不應先及。"
      },
      {
        "index": 22,
        "text": "《詩·相鼠》，孫奕雲：相，地名。陸璣雲：河東有大鼠，能人立，交前兩腳於頭上跳舞，善鳴。按《地誌》：相州與河東相鄰。《荀子》：鼯鼠五技而窮。《本草》、《廣雅》皆謂螻蛄一名鼫鼠。《易》晉如鼫鼠，孔穎達正義引蔡邕《勸學篇》雲：鼫鼠五能，不成一技，《荀子》雲雲。並為螻蛄也。"
      },
      {
        "index": 23,
        "text": "《爾雅·釋山》：獨者蜀，蜀，蟲名，好獨行。無恙，恙亦蟲名。《風俗通》雲：“恙，毒蟲也，春傷人。《神異經》：北大荒中有獸，咋人則病，名曰㺊。㺊，恙也，如泥。泥，亦蟲名。妍、媸，皆蟲名。妍，螢類，身有光采。蚩，形蠢蠢然也。"
      },
      {
        "index": 24,
        "text": "畢萬之魏，今蒲州之永樂鎮，非大名元城也。韓愈之南陽，今修武之南陽，非南陽鄧州也。《漢書·地理誌》修武，應劭曰：晉始啟南陽，今南陽城是也。《秦昭紀》：魏入南陽以和。《白起傳》：攻南陽太行道，絕之。《張儀傳》：“魏絕南陽。皆是。"
      },
      {
        "index": 25,
        "text": "《菽園雜記》：“酇有二音，一則旰切，一才何切。才何者縣，屬沛國，蕭何初封邑。則旰者縣，屬南陽，蕭何子孫所封也。《讀書考定》蕭何封ガ侯，今《世家》作酇侯，字相似之誤也。酇、才何切。孟堅泗水亭碑：文昌四友。漢有蕭何，敘功第一，受封於鄼。《古今字韻全書》鄼、酇二字，並見十五歌，註雲：鄼、縣名，在譙郡，或作酇。酇本音鹺。《前漢書·功臣表》：酇、直音贊。《史記·功臣侯年表》並同。索隱曰：酇縣在沛。方以智《通雅》雲：當時在南陽，今在襄陽之光化者，蕭何封邑也。沛縣之酇，本作鄼，音嵯，今在考城縣。《漢·地理誌》載南陽酇縣侯國，不言沛之酇侯國，非其明驗乎。升庵弱侯定以沛鄼為何封邑，而雲師古無據者，謬也。按鄼、酇兩音，自是兩字，菽園混而一之。《讀書考定》主沛之鄼，與楊、焦旨同，以何起沛，封必近之，而以班碑為據。《通雅》則以師古註為據，南陽，蕭何封邑，音酇，本春秋陰國，唐為懷州陰城縣，有何廟。高後封何夫人同為ガ侯，小子延為築陽侯。酇與築陽同隸南陽郡也。二說正相剌謬。至沛郡之酇，應劭音嵯，師古曰：此縣本為鄼，應音是也。中古以來，借酇字為之耳，讀皆為鄼，而莽呼為贊治，則此縣亦有酇音。然《功臣表》：元符三年，共侯慶以何曾孫紹封酇，不言別是一酇。菽園之說，未知何據？又按劉肅《唐世說》雲：凡封功臣，多就本土。張良封留，是為成例。按班固泗州亭碑雲雲，《漢書》班氏所修，泗州碑孟堅所作，何須穿鑿更制別音？此駁師古註，與楊、焦二說同。"
      },
      {
        "index": 26,
        "text": "杜詩：“自平宮中呂太一”，黃鶴註雲：“當作中官呂太一。”錢牧翁註：《舊書》廣德元年，宦官市舶使呂太一逐廣南節度使張休。又《韋倫傳》：代宗即位，中官呂太一於嶺南矯詔募兵為亂。按劉肅《唐世說》：呂太一拜監察禦史裏行，詠院中叢竹以寄意曰，“擢擢當軒竹，青青重歲寒。心貞徒見賞，籜小未成竿。”後遷戶部員外，牒吏部雲：“當須簡要清通，何必豎籬插棘。”又按《唐會要》：魏知古嘗薦洹水縣令呂太一。又張嘉貞薦呂太一及苗延嗣等，時號令君四雋。此又一呂太一也，皆與中官無涉。"
      },
      {
        "index": 27,
        "text": "歷城秀才王蘋，字秋史，少年能詩，頗清拔絕俗，常有“亂泉聲裏誰通屐，黃葉林間自著書”，“黃葉下時牛背晚，青山缺處酒人行”之句。蘋師田中丞漪亭，而友吳征士天章，丙寅秋，寄詩於予，予偶以書寓巡撫張中丞南溟言蘋之才，中丞特召見，引之客座，且贈金焉。蘋之才，中丞之誼，皆塵中所少，故記之。"
      },
      {
        "index": 28,
        "text": "宋末浦江吳渭倡月泉吟社，賦田園雜興近體詩，名士謝翺輩第其高下，詩傳者六十人，清新尖刻，別自一家。予幼於外祖鄒平孫公家見古刊本，後始見琴川毛氏本，常遍和之。竊謂臯羽所品高下，未盡當意，因戲為易置次第如左："
      },
      {
        "index": 29,
        "text": "春日田園雜興。第一名子進。第二名魏子大。第三名全泉翁。第四名山南隱逸。第五名躡雲。第六名仙村人。第七名方賞。第八名高宇。第九名俞自得。第十名槐窗居士。十一名東湖散人。十二名徐端甫。十三名仇近村。十四名陳希邵。十五名子直。十六名司馬澄翁。十七名陳緯孫。十八名聞人仲伯。十九名君瑞。二十名田起東。二十一名羅公福。"
      },
      {
        "index": 30,
        "text": "《谷音》二卷，元清江杜本清碧所輯。其人皆節俠跅弛之士，詩亦岸異可喜，常疑清碧自撰，托名於人。及得其《清江碧嶂集》觀之，殊庸膚無足取，與所輯迥不類《谷音》。吾友施愚山為湖西監司時，亦嘗刻於臨江。"
      },
      {
        "index": 31,
        "text": "《李元賓集》有代人上韋蘇州書二篇，刺韋褊急躁露，殊不類其為人。今錄於左："
      },
      {
        "index": 32,
        "text": "月日於法司上書郎中閣下，彜不耽書，嗜酒已至於老，東西南北，無立錐之地。竊以閣下有經濟之器，因敷小人直戇之性，非敢失色於左右，僥求於去就。不圖行絓時禁，坐貽伊戚，惶怖無暇，系維不安，仰天椎心，收血續淚。所言奔鹿觸網、飛蛾蹈火，顛蹙糜排，彜何以堪？彜知過矣！舉家十口，兒女幼弱，寺中僑寄，目下絕粒。閣下銅彜在此，令吏推責，反覆憂難，詞理俱屈，衰發一夕，如經十秋。素來無業，只慣飲博，罔曾負累，以至訊問，事過奇喘，無禍不有。且彜於天下，何異株塊，比於閣下累螻蟻。如國家之事，肉食者謀，雖鞭之長，胡及馬腹？況中籌之子，如何敢及！早聞閣下清節玉立，洪量海納，軍謀在握，文藻盈帙，中外騰口，聲歸其高。彜是用□□微誠，庶彼知己，不測閣下以言罪之。嘗聞不以言廢人，閣下何必取威於懦夫，而後行令？且明主有誹謗之木，諸侯有鄉校之議，今主上何愧於禹？閣下何短於鄭卿？伏惟念彜之失，寬彜之責，使得□□，便當鉗口，匍匐鈴下，以救前非，則仗諸忠信，越境不敢留也。彜死罪死罪。"
      },
      {
        "index": 33,
        "text": "又代李圖南上蘇州韋使君論戴察書，文多不具錄。"
      },
      {
        "index": 34,
        "text": "海豐楊夢山宮保太宰有存家稿八卷，五言最簡古得陶體，明人所少。予喜其一絕雲：“前年視我山中病，落日獨騎驄馬來。記得任家亭子上，連翹花發共銜杯。”予在京師日，曾選訂其集為三卷，謝員外方山刻之。"
      },
      {
        "index": 35,
        "text": "楊升庵夫人黃寄外詩：“曰歸曰歸愁歲暮，其雨其雨怨朝陽。”乃黃魯直答初和甫詩句也，見《豫章外集》，詩雲：“君吟春風花草香，我愛春夜璧月涼。美人美人隔湘水，其雨其雨怨朝陽。蘭荃盈懷報瓊玖，冠纓自潔非滄浪。道人四十心如水，那復夢為蝴蝶狂？”"
      },
      {
        "index": 36,
        "text": "隃糜，墨名。《後漢書·西羌傳》有隃糜相，曹鳳註雲：隃糜，屬右扶風，今隃陽縣也。"
      },
      {
        "index": 37,
        "text": "孫豹人遊焦山，中流風浪大作，舟人失色，孫長嘯詠詩雲：“風起中流浪打船，秦人失色海雲邊。也知賦命元窮薄，尚欲西歸太華眠。”孫，三原人，流寓江都。"
      },
      {
        "index": 38,
        "text": "萊州趙伯浚嘗作遼宮詞百首，可與周憲王元宮詞頡頏。伯浚隱居登之松椒山，躬耕著書，去家五百里，終身不歸，著《皇綱錄》、《建文年譜》。"
      },
      {
        "index": 39,
        "text": "《後山叢談》雲：“齊之龍山鎮，有平陸故城，高五丈四，方五里，附城有走馬臺，其高半之，闊五之三，上下如一，其西與南則在內，東、北則在外，莫曉其理。今平陵城故址尚在，在歷城、章丘界，所謂走馬臺者，不可復識矣。坡公詩“濟南春好雪初晴，行到龍山馬足輕”，即此地。孟子之平陸，則在今汶上縣。此城本東平陵，唐齊王祐反，縣人不從，太宗嘉之，詔改縣名為“全節”。後山雲平陸，亦訛也。"
      },
      {
        "index": 40,
        "text": "程幼洪邸中閱宣和禦府所藏摩詰《終南草堂圖》，上方橫書“王維終南□峰草堂圖”九字，為道君禦書。倪元鎮題雲：“予讀岑參集，有歸終南草堂詩，今摩詰之寫是圖也，豈其贈別之作耶？大抵高賢達士，於謝政歸閑之際，不能無詠歌圖繪以贈之。昔盧鴻有《嵩山草堂十圖》，亦猶是也。故徽廟標書，以便後之覽者。此幅向為杜南谷先生所藏，予得之，日夕展對，不惟諸品為之減色，而吾儕之進取，深有藉於斯圖矣。”黃子久題雲：“右丞此圖與雪溪捕魚二卷，同一筆致，而秀婉過之，豈其後先之分耶！”又梅道人吳仲圭、紫芝俞和詩各一篇。"
      },
      {
        "index": 41,
        "text": "故明潞藩敬一主人，風尚高雅，嘗造琴三千張。予猶見長安市上售其一，有隸書“中和”二字。又常仿宣和博古圖式，造銅器數千枚，瘞地中。予昔在金陵，登弘濟寺，見臨江石壁上刻其畫蘭，極工。"
      },
      {
        "index": 42,
        "text": "焦山海雲堂，有古鼎一，高一尺三寸二分，腹徑一尺五寸八分，口徑一尺四寸五分，耳高三寸，闊四寸二分，足六寸一分，深八寸二分。腹有銘，其詞曰：“惟九月既望，甲戌，王於周，宓□於圖室，司徒疑南仲佑□惠□立中庭。王呼史受冊命，□惠曰官司王□側□作錫汝元衣、束帶、戈、琱、戟、縞、□、彤矢、條□鑾旂，世惠敢對揚天子丕顯敷休，用作尊鼎，用享於□烈考，用周壽萬年，子孫永寶用。”此予兄弟手搨，屬新安程穆倩譯本，凡蝕二字，疑六字，闕九字。秀水朱竹垞雲：“其曰立中庭，按毛伯敦銘文亦有之。薛尚功釋為立，而楊南仲謂古立位同字，古文《春秋》書公即位為公即立，則是銘立字亦當讀作位也。鼎故京口某公家物，分宜枋國時，聞此鼎，欲之，某公不即獻，因嫁禍焉。鼎遂入嚴氏，嚴氏敗，鼎復歸江南，因置焦山寺中。家兄摹為圖，賦長歌紀之。予亦有五言古詩三十韻記事，汪鈍翁序之。"
      },
      {
        "index": 43,
        "text": "常白山醴泉寺誌公碑，唐開元乙卯立，文作齊梁體，可辯者十之三，書法圓勁，在歐、虞間，每行凡七十九字，其下多斷齾不存，其碑陰乃誌公像也。碑可辯者錄於此。"
      },
      {
        "index": 44,
        "text": "大唐齊州章丘縣常白山醴泉寺誌公之碑"
      },
      {
        "index": 45,
        "text": "京大薦福寺奉敕慶綴文沙門玄傘薦福寺翻經院校勘沙門正智寺都維僧道寂建此寺"
      },
      {
        "index": 46,
        "text": "曇花未出，庸詎知寂滅之名，覺日猶曷嘗識苦空之相。夫金儀下降，舍靈凈月之光；寶教旁流，雲之潤。三車駕，化工香不息，所以化身周流於別土，神於塵沙。或十大聲聞，駐形一方菩薩，納景涼臺觀背領以宣慈，清辯起未掩白足。佛法之月鹹王城之舍蓋生道境發若不人具諦幢高者與。今此醴泉寺者，是宋齊經文師即身之菩薩遊神境，來屆茲山，棲托巖阿，聿脩禪寂，以為此地玄武之分，青龍首以開疆，據天齊而劃野，卻尚父之居九合一匡，齊桓公之霸國。爾其常白山者，乃摩天地，晻映蔽虧，抱泉石以娛神，出雲霞而養性，山毛地發，名花將軟草連芳。人繪形勝招提。自後七級崇圖，起舍佉之扌，五層糸重標戰勝之門。海目山亭，妙相殫於變態，虹梁鳥革，大壯彩畫塵凡香水調八解之風五音之說。息心之輩，見流註以超升；回面之徒，仰幽關而悟入。時逢代屬金林玉寥落幽巖。我國家灌頂四天，纂圖千帝，以佛乘為馬，用道品為城郭。八方起塔，道形九聚鹽情殷，佛此精廬通堯日，三齊族姓，向梵境以翹誠，四履仰釋天而矯首。又屬中宗孝和皇帝龍興漢道，入天經周法界去，景龍二年，歲次□子，爰有齊州正智寺都維僧仁萬，俗姓李，字道寂，慨茲隳墜，抗表宗，天鑒至誠，特賜名否而還泰，山靈掩以重開。法俗歡康，人神一悅。初師之行進表也，夢乘船上山。及翌赴朝所刂無礙。豈非興廢定通懸期俶裝東上將州三藏義凈法師，各代高僧，天下重德，先奉敕於大薦福寺。律以勝緣城在東倍增四降靈五德人天之表，名揚宇宙之間，聖難神功叵測，及將命星發，載達京時有身輟弦歌歲即以二月八日，親率合境老幼，大會新寺，表慶天恩。又於之尊卑就列，雁行齊聽。忽見有醴泉三四尺，深淺三尺餘，色凈味甘，爰符瑞典，挹酌同飲，鹹覺蠲屙。豈不以福圓三靈允答，光揚寶滋液金場，故上聞垂感，有敕改名為醴寺，仍更抽入冊九僧住持行道。自玄波再委，王題重開，日殿赫而升，月宮華而桂滿。若乃海精勤以齊深戒月澄空密霧，禪燈焰室，巧避輕風，濯之龍洗毗之鳥眼，長祛五住，遠效四心。刷雁以飛雲，轡舍生之地續桂有情根軌足方鳴金鼓功不朽，流福無窮。斯並先帝之本願，莊嚴法師，幽贊威神之所致也。又師遊戲生死，示儼如親對，即平時所將黑犬，亦絫具厥無願不從。乃至有患心痛者，但取廟前少土，和水服之，應時便愈。遺形是托，神靈保持，由是梁寺史傳師木，俗姓朱氏，金城人也。少出家，道林寺僧，儉法師為和上業存禪宋太始初，漸彰異跡，居止不定，飲食無時，長發跣足。每詞同讖記，言不虛發，應驗如神。或視通於北分形遍於南國，奇怪忽恍，不可殫論。以天監十三年，歲次甲午十二月八日，相，奄然示終，時有異香，芬馥。特敕厚加殯送，葬於鐘山獨龍阜，仍於墓所開善精舍，敕陸倕制銘於冢內，王筠勒碑於寺陰，生，及其去也，以精靈度物，哀憐庶類，福祚皇王。且彼托鐘山，此依常白，彼葬龍阜，此龍臺。前王挹風建開善之墳，後帝傾醴至今大唐太極元年，歲次壬子，皇帝禦天下之三載，凡一百九十九年。化化之緣，古今無盡，明明之德，日月彌新。其所變現之梗概。之眾所未諒，恭敬者隨時受福，疑慢者應念立征。事跡繁夥，不可備載。當嘉聲上徹，先帝令左臺監察禦史宋務先，親加檢覆。八正所以知歸，一屬緣，獲未曾有。復命，倍沃天心。刺史楊元禧，分符北極，露冕東藩，雨逐於行車，仁風隨於轉扇。黃金追鳥跡於上乘，想繩寶地動天宮，薦瑞香園，延光帝載。縣丞、主簿、縣尉舍群物，揚舲彼岸，錄事鄉等門滋蘭芽，忠信滿於州閭，因果於虔命奉九地荷於津通，貝樹披春，帝王之遺文秩矣。金諸佛之正道通矣，迷津路，菩薩運載之乘行矣。之況玄天大造，充溢於盡空，凈域鴻緣，牢籠於無外。昔迦如來垂贊嘆之彌勒當表歌揚之偈。若稽古訓，式樹碑仍於銘曰：“義天兆昧，優花未披，但迷五蘊，孰辯三伊？火宅，耀我金儀，神足繼軌。揚蕤。有成觀方戴表靈開綱。毀我寶地，壞我金場。花殘鷺沼，煙輟龍香，霞標歇滅，石徑荒涼。萬寓乘皇，千齡纂帝，日月連契念新高精標五門，玉墀俶感，銀輿存。欲赴天泉，規國德，寄誠墳廟，傳詞翰墨。瑞醴通流，嘉祥允塞，重光佛題宸極。紺軒加沙。先帝聖靈，聿資神境，冥扶默贊，分形散影。既墓彼山，又墳茲嶺，寶鐸雙振，金繩共炳。化真身永永。功泉天宣，聞諸典故，鐫金鏤玉，道該緇素，式贊王猷，凈度，勒像賢劫，刊碑覺路。開元三年，歲次乙卯二月己酉朔十五日癸亥。"
      },
      {
        "index": 47,
        "text": "米太仆友石家藏一研山，有七十二峰，洞壑奇絕。每天欲雨則水出，欲霽則先燥。太樸以五百金購之。明末流寇入京師，米氏奔進，以古器數簏寄親戚家，此物遂為一士夫所得。又寶一風字硯，太仆知六合縣時，嘗入覲北京，往返兩月餘，硯墨猶未燥也。康熙戊午夏，公孫紫來知長葛縣，行取入都，出硯示予，為說如此。紫來今官翰林侍講。"
      }
    ]
  }
}