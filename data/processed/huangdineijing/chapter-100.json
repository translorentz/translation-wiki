{
  "chapterNumber": 100,
  "title": "四時氣第十九 (Lingshu Chapter 19)",
  "sourceContent": {
    "paragraphs": [
      {
        "index": 1,
        "text": "黃帝問於歧伯曰︰夫四時之氣，各不同形，百病之起，皆有所生，灸刺之道，何者為定。"
      },
      {
        "index": 2,
        "text": "歧伯答曰︰四時之氣，各有所在，灸刺之道，得氣穴為定。故春取經血脈分肉之間，甚者，深刺之，間者，淺刺之。夏取盛經孫絡，取分間，絕皮膚。秋取經俞，邪在府，取之合。冬取井滎，必深以留之。"
      },
      {
        "index": 3,
        "text": "溫瘧汗不出，為五十九痏。"
      },
      {
        "index": 4,
        "text": "風奬膚脹，為五十七痏，取皮膚之血者，盡取之。"
      },
      {
        "index": 5,
        "text": "飧泄補三陰之上，補陰陵泉，皆久留之，熱行乃止。"
      },
      {
        "index": 6,
        "text": "轉筋於陽，治其陽，轉筋於陰，治其陰，皆卒刺之。"
      },
      {
        "index": 7,
        "text": "徒奬先取環谷下三寸，以鈹鍼鍼之，已刺而筩之，而內之，入而復之，以盡其奬，必堅，來緩則煩俛，來急則安靜，間日一刺之，奬盡乃止。飲閉藥，方刺之時，徒飲之，方飲無食，方食無飲，無食他食，百三十五日"
      },
      {
        "index": 8,
        "text": "著痹不去，久寒不已，卒取其三里。"
      },
      {
        "index": 9,
        "text": "腸中不便，取三里，盛寫之，虛補之。"
      },
      {
        "index": 10,
        "text": "癘風者，素刺其腫上，已刺，以銳鍼鍼其處，按出其惡氣，腫盡乃止，常食方食，無食他食。"
      },
      {
        "index": 11,
        "text": "腹中常鳴，氣上衝胸，喘不能久立，邪在大腸，刺肓之原，巨虛上廉三里。"
      },
      {
        "index": 12,
        "text": "小腹控睪引腰脊，上衝心，邪在小腸者，連睪系，屬於脊，貫肝肺，絡心系。氣盛則厥逆，上衝腸胃，燻肝，散於肓，結於臍。故取之肓原以散之，刺太陰以予之，取厥陰以下之，取巨虛下廉以去之，按其所過之經以調之。"
      },
      {
        "index": 13,
        "text": "善嘔，嘔有苦，長太息，心中憺憺，恐人將捕之，邪在膽，逆在胃，膽液泄則口苦，胃氣逆則嘔苦，故曰嘔膽。取三里以下，胃氣逆，則刺少陽血絡，以閉膽逆，卻調其虛實，以去其邪。"
      },
      {
        "index": 14,
        "text": "飲食不下，膈塞不通，邪在胃脘，在上脘，則刺抑而下之，在下脘，則散而去之。"
      },
      {
        "index": 15,
        "text": "小腹痛腫，不得小便，邪在三焦約，取之太陽大絡，視其絡脈與厥陰小絡結而血者，腫上及胃脘，取三里。"
      },
      {
        "index": 16,
        "text": "呟其色，察其以知其散復者，視其目色，以知病之存亡也。一其形，聽其動靜者，持氣口人迎，以視其脈，堅且盛且滑者，病日進，脈軟者，病將下。諸經實者，病三日已。氣口候陰，人迎候陽也。"
      }
    ]
  }
}
