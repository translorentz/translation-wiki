{
  "chapterNumber": 36,
  "title": "刺瘧篇三十六 (Suwen Chapter 36)",
  "sourceContent": {
    "paragraphs": [
      {
        "index": 1,
        "text": "足太陽之瘧，令人腰痛頭重，寒從背起，先寒後熱，熇熇暍暍然，熱止汗出，難已，刺鹸中出血。"
      },
      {
        "index": 2,
        "text": "足少陽之瘧，令人身體解聡，寒不甚，熱不甚，惡見人，見人心惕惕然，熱多汗出甚，刺足少陽。"
      },
      {
        "index": 3,
        "text": "足陽明之瘧，令人先寒洒淅，洒淅寒甚，久乃熱，熱去汗出，喜見日月光火氣，乃快然，刺足陽明跗上。"
      },
      {
        "index": 4,
        "text": "足太陰之瘧，令人不樂，好太息，不嗜食，多寒熱汗出，病至則善嘔，嘔已乃衰，即取之。"
      },
      {
        "index": 5,
        "text": "足少陰之瘧，令人嘔吐甚，多寒熱，熱多寒少；欲閉戶牖而處，其病難已。"
      },
      {
        "index": 6,
        "text": "足厥陰之瘧，令人腰痛少腹滿，小便不利，如癃狀，非癃也，數便，意恐懼氣不足，腹中悒悒，刺足厥陰。"
      },
      {
        "index": 7,
        "text": "肺瘧者，令人心寒，寒甚熱，熱間善驚，如有所見者，刺手太陰陽明。\n心瘧者，令人煩心甚，欲得清水反寒多，不甚熱，刺手少陰。\n肝瘧者，令人色蒼蒼然太息，其狀若死者，刺足厥陰見血。\n脾瘧者，令人寒，腹中痛，熱則腸中鳴，鳴已汗出，刺足太陰。\n腎瘧者，令人洒洒然，腰脊痛宛轉大便難，目眴眴然，手足寒，刺足太陽少陰。\n胃瘧者，令人且病也，善飢而不能食，食而支滿腹大，刺足陽明太陰橫脈出血。"
      },
      {
        "index": 8,
        "text": "瘧發身方熱，刺跗上動脈，開其空出其血，立寒，瘧方欲寒刺手陽明太陰足陽明太陰。"
      },
      {
        "index": 9,
        "text": "瘧脈滿大急，刺背俞，用中鍼傍伍胠俞各一，適肥瘦出其血也。\n瘧脈小實急，灸脛少陰，刺指井。\n瘧脈滿大急，刺背俞，用五胠俞背俞各一，適行至於血也。\n瘧脈緩大虛，便宜用藥，不宜用鍼，凡治瘧先發，如食頃乃可以治，過之則失時也，諸瘧而脈不見，刺十指間出血，血去必已，先視身之赤如小豆者盡取之。"
      },
      {
        "index": 10,
        "text": "十二瘧者，其發各不同時，察其病形，以知其何脈之病也。先其發時如食頃而刺之，一刺則衰，二刺則知，三刺則已，不已，刺舌下兩脈出血，不已，刺鹸中盛經出血，又刺項已下俠脊者必已。舌下兩脈者，廉泉也。"
      },
      {
        "index": 11,
        "text": "刺瘧者，必先問其病之所先發者，先刺之。\n先頭痛及重者，先刺頭上及兩額兩眉間出血。\n先項背痛者，先刺之。\n先腰脊痛者，先刺鹸中出血，\n先手臂痛者，先刺手少陰陽明十指間。\n先足脛痠痛者，先刺足陽明十指間出血。\n風瘧，瘧發則汗出惡風，刺三陽經背俞之血者，鴬痠痛甚按之不可，名曰胕髓病，以鑱鍼鍼絕骨出血，立已。身體小痛，刺至陰，諸陰之井無出血，間日一刺。瘧不渴，間日而作，刺足太陽。渴而間日作，刺足少陽。溫瘧汗不出，為五十九刺。"
      }
    ]
  }
}
