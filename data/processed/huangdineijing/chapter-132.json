{
  "chapterNumber": 132,
  "title": "背輸第五十一 (Lingshu Chapter 51)",
  "sourceContent": {
    "paragraphs": [
      {
        "index": 1,
        "text": "黃帝問於歧伯曰︰願聞五藏之腧，出於背者。"
      },
      {
        "index": 2,
        "text": "歧伯曰︰胸中大腧，在杼骨之端，肺俞在三焦之間，心俞在五焦之間，膈俞在七焦之間，肝俞在九焦之間，脾俞在十一焦之間，腎俞在十四焦之間，皆挾脊相去三寸所，則欲得而驗之，按其處，應在中而痛解，乃其俞也。灸之則可，刺之則不可。氣盛則寫之，虛則補之。以火補者，毋吹其火，須自滅也。以火寫者，疾吹其火，傳其艾，須其火滅也。"
      }
    ]
  }
}
