{
  "chapterNumber": 51,
  "title": "刺齊論五十一 (Suwen Chapter 51)",
  "sourceContent": {
    "paragraphs": [
      {
        "index": 1,
        "text": "黃帝問曰︰願聞刺淺深之分。"
      },
      {
        "index": 2,
        "text": "歧伯對曰︰刺骨者無傷筋，刺筋者無傷肉，刺肉者無傷脈，刺脈者無傷皮，刺皮者無傷肉，刺肉者無傷筋，刺筋者無傷骨。"
      },
      {
        "index": 3,
        "text": "帝曰︰余未知其所謂，願聞其解。"
      },
      {
        "index": 4,
        "text": "歧伯曰︰刺骨無傷筋者，鍼至筋而去，不及骨也。\n刺筋無傷肉者，至肉而去，不及筋也。\n刺肉無傷脈者，至脈而去，不及肉也。\n刺脈無傷皮者，至皮而去，不及脈也。\n所謂刺皮無傷肉者，病在皮中，鍼入皮中，無傷肉也。\n刺肉無傷筋者，過肉中筋也。\n刺筋無傷骨者，過筋中骨也。\n此之謂反也。"
      }
    ]
  }
}
