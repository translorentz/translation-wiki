{
  "chapterNumber": 89,
  "title": "本神第八 (Lingshu Chapter 8)",
  "sourceContent": {
    "paragraphs": [
      {
        "index": 1,
        "text": "黃帝問於歧伯曰︰凡刺之法，先必本於神，血脈營氣精神，此五藏之所藏也，至於淫泆離藏則精失，魂魄飛揚，志意恍亂，智慮去身者，何因而然乎，天之罪與，人之過乎。何謂德氣生精神魂魄心意志思智慮，請問其故。"
      },
      {
        "index": 2,
        "text": "歧伯答曰︰天之在我者，德也，地之在我者，氣也，德流氣薄而生者也。\n故生之來謂之精。\n兩精相搏謂之神。\n隨神往來者，謂之魂。\n並精而出入者，謂之魄。\n所以任物者，謂之心。\n心有所憶，謂之意。\n意之所存，謂之志。\n因志而存變，謂之思。\n因思而遠慕，謂之慮。\n因慮而處物，謂之智。"
      },
      {
        "index": 3,
        "text": "故智者之養生也，必順四時而適寒暑，和喜怒而安居處，節陰陽而調剛柔，如是則僻邪不至，長生久視。是故怵惕思慮者，則傷神，神傷則恐懼，流淫而不止。因==哀悲==動中者，竭絕而失生，\n喜樂者，神憚散而不藏，\n愁憂者，氣閉寒而不行，\n盛怒者，迷惑而不治，\n恐懼者，神蕩憚而不收。"
      },
      {
        "index": 4,
        "text": "心怵惕思慮，則傷神，神傷則恐懼自失，破鎌脫肉，毛悴色夭，死於冬。\n脾憂愁而不解，則傷意，意傷則悗亂，四支不舉，毛悴色夭，死於春。\n肝悲哀動中，則傷魂，魂傷則狂忘不精。不精則不正，當人陰縮而攣筋，兩恢骨不舉，毛悴色夭，死於秋。\n肺喜樂無極，則傷魄，魄傷則狂，狂者意不存人，皮革焦，毛悴色夭，死於夏。\n腎盛恕而不止，則傷志，志傷則喜忘，其前言腰脊不可以俛仰屈伸，毛卒色夭，死於季夏。\n恐懼而不解，則傷精，精傷則骨痠痿厥，精時自下。\n是故五藏，主藏精者也，不可傷，傷則失守而陰虛，陰虛則無氣，無氣則死矣。是故用鍼者，察觀病人之態，以知精神魂魄之存亡，得失之意，五者以傷，鍼不可以治之也。"
      },
      {
        "index": 5,
        "text": "肝藏血，血舍魂，肝氣虛則恐，實則怒。\n脾藏榮，榮舍意，脾氣虛則四肢不用，五藏不安，實則腹脹經溲不利。\n心藏脈，脈舍神，心氣虛則悲，實則笑不休。\n肺藏氣，氣舍魄，肺氣虛則鼻塞不利少氣，實則喘喝胸盈仰息。\n腎藏精，精舍志，腎氣虛則厥，實則脹，五藏不安。\n必審五藏之病形，以知其氣之虛實，謹而調之也。"
      }
    ]
  }
}
