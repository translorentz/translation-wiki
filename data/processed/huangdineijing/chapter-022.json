{
  "chapterNumber": 22,
  "title": "藏氣法時論二十二 (Suwen Chapter 22)",
  "sourceContent": {
    "paragraphs": [
      {
        "index": 1,
        "text": "黃帝問曰︰合人形以法四時五行而治，何如而從，何如而逆，得失之意，願聞其事。"
      },
      {
        "index": 2,
        "text": "歧伯對曰︰五行者，金木水火土也，更貴更賤，以知死生，以決成敗，而定五藏之氣，間甚之時，死生之期也。"
      },
      {
        "index": 3,
        "text": "帝曰︰願卒聞之。"
      },
      {
        "index": 4,
        "text": "歧伯曰︰肝主春，足厥陰少陽主治，其日甲乙，肝苦急，急食甘以緩之。\n心主夏，手少陰太陽主治，其日丙丁，心苦緩，急食酸以收之。\n脾主長夏，足太陰陽明主治，其日戊己，脾苦濕，急食苦以燥之。\n肺主秋，手太陰陽明主治，其日庚辛，肺苦氣上逆，急食苦以泄之。\n腎主冬，足少陰太陽主治，其日壬癸，腎苦燥，急食辛以潤之，開腠理，致津液，通氣也。"
      },
      {
        "index": 5,
        "text": "病在肝，愈於夏，夏不愈，甚於秋，秋不死，持於冬，起於春，禁當風。\n肝病者，愈在丙丁，丙丁不愈，加於庚辛，庚辛不死，持於壬癸，起於甲乙。\n肝病者，平旦慧，下晡甚，夜半靜。肝欲散，急食辛以散之，用辛補之，酸寫之。"
      },
      {
        "index": 6,
        "text": "病在心，愈在長夏，長夏不愈，甚於冬，冬不死，持於春，起於夏，禁溫食熱衣。\n心病者，愈在戊己，戊己不愈，加於壬癸，壬癸不死，持於甲乙，起於丙丁。\n心病者，日中慧，夜半甚，平旦靜。心欲耎，急食鹹以耎之，用鹹補之，甘寫之。"
      },
      {
        "index": 7,
        "text": "病在脾，愈在秋，秋不愈，甚於春，春不死，持於夏，起於長夏，禁溫食飽食濕地濡衣。\n脾病者，愈在庚辛，庚辛不愈，加於甲乙，甲乙不死，持於丙丁，起於戊己。\n脾病者，日昳慧，日出甚，下晡靜。脾欲緩，急食甘以緩之，用苦寫之，甘補之。"
      },
      {
        "index": 8,
        "text": "病在肺，愈在冬，冬不愈，甚於夏，夏不死，持於長夏，起於秋，禁寒飲食寒衣。\n肺病者，愈在壬癸，壬癸不愈，加於丙丁，丙丁不死，持於戊己，起於庚辛。\n肺病者，下晡慧，日中甚，夜半靜。肺欲收，急食酸以收之，用酸補之，辛寫之。"
      },
      {
        "index": 9,
        "text": "病在腎，愈在春，春不愈，甚於長夏，長夏不死，持於秋，起於冬，禁犯焠薮熱食溫炙衣。\n腎病者，愈在甲乙，甲乙不愈，甚於戊己，戊己不死，持於庚辛，起於壬癸。\n腎病者，夜半慧，四季甚，下晡靜。腎欲堅，急食苦以堅之，用苦補之，鹹寫之。"
      },
      {
        "index": 10,
        "text": "夫邪氣之客於身也，以勝相加，至其所生而愈，至其所不勝而甚，至於所生而持，自得其位而起。必先定五藏之脈，乃可言間甚之時，死生之期也。"
      },
      {
        "index": 11,
        "text": "肝病者，兩恢下痛引少腹，令人善怒，虛則目煉煉無所見，耳無所聞，善恐，如人將捕之，取其經，厥陰與少陽；氣逆，則頭痛耳聾不聰頰腫，取血者。"
      },
      {
        "index": 12,
        "text": "心病者，胸中痛，恢支滿，恢下痛，膺背肩甲間痛，兩臂內痛，虛則胸腹大，恢下與腰相引而痛，取其經，少陰太陽，舌下血者。其變病，刺鹸中血者。"
      },
      {
        "index": 13,
        "text": "脾病者，身重，善肌肉痿，足不收，行善瘈，腳下痛，虛則腹滿，腸鳴飧泄，食不化，取其經，太陰陽明少陰血者。"
      },
      {
        "index": 14,
        "text": "肺病者，喘欬逆氣，肩背痛，汗出尻陰股膝髀鴎胻足皆痛，虛則少氣不能報息，耳聾嗌乾，取其經，太陰足太陽之外厥陰內血者。"
      },
      {
        "index": 15,
        "text": "腎病者，腹大脛腫，喘欬身重，寢汗出憎風，虛則胸中痛，大腹小腹痛，清厥意不樂，取其經，少陰太陽血者。"
      },
      {
        "index": 16,
        "text": "肝色青，宜食甘，粳米牛肉棗葵皆甘。\n心色赤，宜食酸，小豆犬肉李韭皆酸。\n肺色白，宜食苦，麥羊肉杏薤皆苦。\n脾色黃，宜食鹹，大豆豕肉栗藿皆鹹。\n腎色黑，宜食辛，黃黍雞肉桃蔥皆辛。\n辛散，酸收，甘緩，苦堅，鹹耎。\n毒藥攻邪，五穀為養，五果為助，五畜為益，五菜為充，氣味合而服之，以補精益氣。\n此五者，有辛酸甘苦鹹，各有所利，或散或收，或緩或急，或堅或耎，四時五藏，病隨五味所宜也。"
      }
    ]
  }
}
