{
  "chapterNumber": 50,
  "title": "刺要論五十 (Suwen Chapter 50)",
  "sourceContent": {
    "paragraphs": [
      {
        "index": 1,
        "text": "黃帝問曰︰願聞刺要。"
      },
      {
        "index": 2,
        "text": "歧伯對曰︰病有浮沈，刺有淺深，各至其理，無過其道；過之則內傷，不及則生外壅，壅則邪從之。淺深不得，反為大賊，內動五藏後生大病。"
      },
      {
        "index": 3,
        "text": "故曰︰病有在毫毛腠理者，有在皮膚者，有在肌肉者，有在脈者，有在筋者，有在骨者，有在髓者。\n是故刺毫毛腠理，無傷皮，皮傷則內動肺，肺動則秋病溫瘧，泝泝然寒慄；\n刺皮，無傷肉，肉傷則內動脾，脾動則七十二日四季之月，病腹脹煩，不嗜食；\n刺肉，無傷脈，脈傷則內動心，心動則夏病心痛；\n刺脈，無傷筋，筋傷則內動肝，肝動則春病熱而筋弛；\n刺筋，無傷骨，骨傷則內動腎，腎動則冬病脹腰痛；\n刺骨，無傷髓，髓傷則銷鑠，鴬酸，體解聡然不去矣。"
      }
    ]
  }
}
