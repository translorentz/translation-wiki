{
  "chapterNumber": 55,
  "title": "長刺節論五十五 (Suwen Chapter 55)",
  "sourceContent": {
    "paragraphs": [
      {
        "index": 1,
        "text": "剌家不診，聽病者言在頭，頭疾痛，為藏鍼之，剌至骨病已，上無傷骨肉及皮，皮者道也。"
      },
      {
        "index": 2,
        "text": "陰剌，入一傍四處。治寒熱。深專者，剌大藏，迫藏剌背，背俞也。剌之迫藏，藏會，腹中寒熱去而止，與剌之要，發鍼而淺出血。"
      },
      {
        "index": 3,
        "text": "治腐腫者剌腐上，視癰小大深淺剌，剌大者多血，小者深之，必端內鍼為故止。"
      },
      {
        "index": 4,
        "text": "病在少腹有積，剌皮殖以下，至少腹而止，剌俠脊兩傍四椎間，剌兩髂壷季恢肋間，導腹中氣熱下已。"
      },
      {
        "index": 5,
        "text": "病在少腹，腹痛不得大小便，病名曰疝，得之寒，剌少腹兩股間，剌腰慎骨間，剌而多之，盡炅病已。"
      },
      {
        "index": 6,
        "text": "病在筋，筋攣節痛，不可以行，名曰筋痺，剌筋上為故，剌分肉間，不可中骨也，病起筋炅，病已止。"
      },
      {
        "index": 7,
        "text": "病在肌膚，肌膚盡痛，名曰肌痺，傷於寒濕，剌大分小分，多發鍼而深之，以熱為故，無傷筋骨，傷筋骨，癰發若變，諸分盡熱，病已止。"
      },
      {
        "index": 8,
        "text": "病在骨，骨重不可舉，骨髓酸痛，寒氣至，名曰骨痺，深者剌無傷脈肉為故，其道大分小分，骨熱病已止。"
      },
      {
        "index": 9,
        "text": "病在諸陽脈，且寒且熱，諸分且寒且熱，名曰狂，剌之虛脈，視分盡熱，病已止。"
      },
      {
        "index": 10,
        "text": "病初發，歲一發，不治，月一發，不治，月四五發，名曰癲病，剌諸分諸脈，其無寒者以鍼調之，病已止。"
      },
      {
        "index": 11,
        "text": "病風且寒且熱，炅汗出，一日數過，先剌諸分理絡脈，汗出且寒且熱，三日一剌，百日而已。"
      },
      {
        "index": 12,
        "text": "病大風，骨節重，鬚眉墮，名曰大風，剌肌肉為故，汗出百日，剌骨髓，汗出百日，凡二百日，鬚眉生而止鍼。"
      }
    ]
  }
}
