{
  "chapterNumber": 151,
  "title": "寒熱第七十 (Lingshu Chapter 70)",
  "sourceContent": {
    "paragraphs": [
      {
        "index": 1,
        "text": "黃帝問於歧伯曰︰寒熱瘰蝿在於頸腋者，皆何氣使生。"
      },
      {
        "index": 2,
        "text": "歧伯曰︰此皆鼠箪寒熱之毒氣也，留於脈而不去者也。"
      },
      {
        "index": 3,
        "text": "黃帝曰︰去之奈何。"
      },
      {
        "index": 4,
        "text": "歧伯曰︰鼠箪之本，皆在於藏，其末上出於頸腋之間，其浮於脈中，而未內著於肌肉，而外為膿血者，易去也。"
      },
      {
        "index": 5,
        "text": "黃帝曰︰去之奈何。"
      },
      {
        "index": 6,
        "text": "歧伯曰︰請從其本引其末，可使衰去，而絕其寒熱。審按其道以予之，徐往徐來以去之，其小如麥者，一刺知，三刺而已。"
      },
      {
        "index": 7,
        "text": "黃帝曰︰決其生死奈何。"
      },
      {
        "index": 8,
        "text": "歧伯曰︰反其目視之，其中有赤脈，上下貫瞳子，見一脈，一歲死，見一脈半，一歲半死，見二脈，二歲死，見二脈半，二歲半死，見三脈，三歲而死，見赤脈不下貫瞳子，可治也。"
      }
    ]
  }
}
