{
  "chapterNumber": 7,
  "title": "聲音第六 (Sounds and Music)",
  "sourceContent": {
    "paragraphs": [
      {
        "index": 1,
        "text": "聲音"
      },
      {
        "index": 2,
        "text": "《易》稱：「先王作樂崇德，殷薦之上帝，以配祖考。」《詩》云：「鐘鼓鍠鍠，磬管鎗鎗，降福穰穰。書曰：「擊石拊石，百獸率舞。」鳥獸且猶感應，而況於人乎！況於鬼神乎！夫樂者，聖人所以動天地，感鬼神，按萬民，成性類者也。故黃帝作咸池，顓項作六莖，嚳作五英，堯作大章，舜作韶。禹作夏，湯作護，武王作武，周公作勺。勺，言能斟勺先祖之道也。武，言以功定天下也。護，言救民也。夏，大承二帝也。韶，繼堯也。大章，章之也。五英，英華茂也。六莖，及根莖也。咸池，備矣。"
      },
      {
        "index": 3,
        "text": "其後周室陵遲，禮樂崩壞，諸侯恣行，競悅所習，桑間、濮上鄭、衞、宋、趙之聲，彌以放遠，滔湮心耳，乃忘平和，亂政傷民，致疾損壽。重遭暴秦，遂以闕亡。漢興，制氏世掌大樂，頗能紀其鏗鏘，而不能説其義。武帝始定郊祀，巡省告封，樂官多所增飾，然非雅正，故繼其條暢曰聲音也。"
      },
      {
        "index": 4,
        "text": "昔皇帝使伶倫自大廈之西，昆侖之陰，取竹於嶰穀，生其竅厚均者，斷兩節而吹之，以爲黃鐘之管。制十二筩，以聽鳳之鳴，其雄鳴爲六，雌鳴亦爲六。天地之風氣正，而十二律定，五聲於是乎生，八音於是乎出，聲者，宮、商、角、徵、羽也。音者，土曰塤，匏曰笙，革曰鼓，竹曰管，絲曰弦，石曰磬，金曰鐘，木曰柷。《詩》曰：「鶴鳴九皋，聲聞於天。」《書》曰：「八音克諧，無相奪倫。」由是言之，聲本音末也。"
      },
      {
        "index": 5,
        "text": "商"
      },
      {
        "index": 6,
        "text": "謹按劉歆《鐘律書》：「商者，章也，物成熟可章度也。五行爲金，五常爲義，五事爲言，凡歸爲臣。」"
      },
      {
        "index": 7,
        "text": "角"
      },
      {
        "index": 8,
        "text": "謹按劉歆《律書》：「角者，觸也，物觸地而出，戴芒角也。五行爲木，五常爲仁，五事爲貌，凡歸爲民。」宮謹按劉歆鐘律書：「宮者，中也，居中央，暢四方，倡始施生，爲四聲綱也。五行爲土，五常爲信，五事爲思，凡歸爲君。」"
      },
      {
        "index": 9,
        "text": "徵"
      },
      {
        "index": 10,
        "text": "謹按劉歆《鐘律書》：「徵者，祉也，物盛大而繁祉也。五行爲火，五常爲禮，五事爲視，凡歸爲事。」"
      },
      {
        "index": 11,
        "text": "羽"
      },
      {
        "index": 12,
        "text": "謹按劉歆《律書》：「羽者，宇也，物聚藏宇覆之也。五行爲水，五常爲智，五事爲德，凡歸爲物。」故聞其宮聲使人溫潤而廣大，聞其商聲使人方正而好義，聞其角聲使人整齊而好禮，聞其徵聲使人惻隱而博愛，聞其羽聲使人善養而好施。宮聲亂者則其君驕，商聲錯者則其臣壞，角聲繆者則其民怨，徵聲洪者則其事難，羽聲差者則其物亂。春宮秋律，百卉必＋，秋宮春律，萬物必榮，夏宮冬律，雨雹必降，冬宮夏律，雷必發聲。夫音樂至重，所感者大。故日知禮樂之情者能作，識禮樂之文者能述。作者之謂聖，述者之謂明，明聖者，述作之謂也。"
      },
      {
        "index": 13,
        "text": "塤"
      },
      {
        "index": 14,
        "text": "謹按《世本》：「暴辛公作塤。」詩云：「天之誘民，如塤如篪。」塤，燒土爲也，圍五寸半，長三寸半，有四孔，其二通，凡爲六孔。"
      },
      {
        "index": 15,
        "text": "笙"
      },
      {
        "index": 16,
        "text": "謹按《世本》：「隨作笙。」。長四寸，十二簧，像鳳之身，正月之音也，物生故謂之笙。詩云：「我有嘉賓，鼓瑟吹笙。」大笙謂之𥲀，小者渭之和。"
      },
      {
        "index": 17,
        "text": "鼓"
      },
      {
        "index": 18,
        "text": "謹按《易》稱：「鼓之以雷霆」，聖人則之。不知誰所作也。鼓者，郭也，春分之音也。萬物郭皮甲而出，故謂之鼓。周禮六鼓，雷鼓八面，路鼓四面，鼓、晉鼓皆二面。詩云：「擊鼓其鏜。」論語：「小子鳴鼓而攻之可也。」管謹按詩云：「嘒嘒管聲，蕭管備舉。」禮樂記：「管，漆竹，長一尺，六孔，十二月之音也。象物貫地而牙，故謂之管。」尚書大傳：「舜之時，西王母來獻其白玉琯。」昔章帝時，零陵文學奚景于冷道舜祠下得笙，白玉管。知古以玉爲管，後乃易之以竹耳。夫以玉作音，故神人和，鳳皇義也。"
      },
      {
        "index": 19,
        "text": "瑟"
      },
      {
        "index": 20,
        "text": "謹按《世本》：「宓義作。」八尺一寸，四十五弦。黃帝書：「泰帝使素女鼓瑟而悲，帝禁不止，故破其瑟爲二十五弦。」春秋，師曠爲晉平公奏清徵之音，有玄鶴二八從南方來，進於廊門之危。再奏之而成列，三奏之則延頸而嗚，舒翼而舞。音中宮商，聲聞於天。平公大説，坐者皆喜。平公提觴而起，爲師曠壽，反坐而問曰：「音莫悲於清徵乎？」師曠曰：「不如清角。」平公曰：「清角可得聞乎？師曠曰：「不可。昔黃帝駕象車交龍，畢方並轄，蚩尤居前，風伯進掃，雨師灑道，虎狼在俊，蟲蛇伏地，大合鬼神於太山之上，作爲清角。今主君德薄，不足以聽之，聽之將恐有敗。」平公曰：「寡人老矣，所好者音也，願遂聞之。」師曠不得已而鼓之，一奏之有雲從西北起，再奏之暴風亟至，大雨＋沛，裂帷幕，破組豆，墮廊瓦，凡坐者散走。平公恐懼，伏於室側，身遂疾痛，晉國大旱，赤地三年。故曰不務德治而好五音，則窮身之事也。今瑟長五尺五寸，非正器也。"
      },
      {
        "index": 21,
        "text": "磬"
      },
      {
        "index": 22,
        "text": "謹按《世本》：「毋句作磬。」《尚書》：「豫洲錫貢磬錯。」詩云：「笙磬同音。」論語：「子擊磬于衞，有荷蕢而過者，曰：‘有心哉！’鐘謹按世本：「垂作鐘。」"
      },
      {
        "index": 23,
        "text": "秋分之音也。《詩》：「鼓鐘于宮，聲聞於外。」《論語》云：樂雲樂雲，鐘鼓雲乎哉！」周景王將鑄大鐘，單穆公諫：「夫先王之制鐘也，大不出均，重不過石，律度量衡放是乎生，小大器用於是乎出，故聖人慎之。今王作鐘，聽之弗及，比之不度鐘聲不可以知和，制度不可以出節，無益于樂，而鮮民財，將焉用之！」"
      },
      {
        "index": 24,
        "text": "柷"
      },
      {
        "index": 25,
        "text": "謹按禮樂記：「漆桶，方，畫木，方三尺五寸，中有椎，上用柷止音焉節。」書曰：「合止柷敔，笙鏞以問。」聲所以五者，系五行也，音所以八者，係八風也。傳曰：八音之變，不可勝聽也，由經五藝六而其枝別葉布繁華無已也。"
      },
      {
        "index": 26,
        "text": "琴"
      },
      {
        "index": 27,
        "text": "謹按《世本》：「神農作琴。」《尚書》：「舜彈五弦之琴，歌南風之詩，而天下治。」《詩》云：「我有嘉賓，鼓瑟鼓琴。」雅琴者，樂之統也，與八音並行。然君子所常禦者，琴最親密，不離於身，非必陳設於宗廟鄕黨，非若鐘鼓羅列於虡懸也。雖在窮閻陋巷陋巷，深山幽谷，猶不失琴。以爲琴之大小得中而聲音和，大聲不喧嘩而流漫，小聲不湮滅而不聞，適足以和人意氣，感人善心。故琴之爲言禁也，雅之爲言正也，言君子守正以自禁也。夫以正雅之聲，動感正意，故善心勝，邪惡禁。是以古之聖人君子，慎所以自感，因邪禁之適，故近之。間居則爲從容以致思焉，如有所窮困，其道閉塞，不得施行，及有所通達而用事，則著之於琴，以抒其意，以下後人。其道行和樂而作者，命其曲曰暢。暢者，言其道之美暢，猶不敢自安，不驕不溢，好禮不以，暢其意也。其遇閉塞憂愁而作者，命其曲曰操。操者，言遇菑遭害，因厄窮迫、雖怨恨失意，猶守禮義，不懼不懾，樂道而不失其操者也。伯子牙方鼓琴，鐘子期聽之，而意在高山，子期曰：「善哉乎！巍巍若太山。」頃之問而意在流水，鐘子又曰：「善哉乎！」湯湯若江、河。」子期死，伯牙破琴絶弦，終身不復鼓，以爲世無足爲音者也。今琴長四尺五寸，法四時五行也。七弦者，法七星也。大弦爲君，小弦爲臣，文王、武王加二弦，以合君臣之恩。"
      },
      {
        "index": 28,
        "text": "空侯"
      },
      {
        "index": 29,
        "text": "謹按《漢書》：孝武皇帝賽南越，禱祠太乙、后土，始用樂人侯調依琴作坎坎之樂，言其坎坎應節奏也，侯以姓冠章耳。或説空侯取其空中。琴瑟皆空，何調坎侯耶，斯論是也。詩云：「坎坎鼓我。」是其文也。"
      },
      {
        "index": 30,
        "text": "箏"
      },
      {
        "index": 31,
        "text": "謹按《禮樂記》：「箏，五弦筑身也。」今並、涼二州箏形如瑟，不知誰所改作也。或日秦蒙恬所造。"
      },
      {
        "index": 32,
        "text": "筑"
      },
      {
        "index": 33,
        "text": "謹按太史公記：燕太子丹遣荊軻欲西刺秦王，與客送之易水而設祖道。高漸離擊筑，荊軻和歌，爲變徵之音，士皆垂發涕＋。複爲羽聲慷慨，而士皆瞠目，發盡上指冠。荊軻入秦，事敗而死，漸離變名易姓爲人庸保，匿作于宋子。久之，作苦，聞其家堂上客擊筑，伎癢，不能毋出言，曰：「彼有善不善。」從者告主曰：「彼庸乃知音，竊言是非。」家丈人作樂，乃前使擊筑，一坐稱善，賜酒。而漸離念久畏約毋窮已時，乃退，出裝匣中鞏與其善衣，更容貌而前。莫不驚愕，不與亢禮，以爲上客。使擊筑歌，無不涕位而去者。宋子客傳之，聞于秦始皇。始皇召見，人有識者，乃高漸離。始皇惜其善擊筑，重殺之，乃矐其目。使擊鞏，未嘗不稱善。稍益近之，漸離乃以鈆置筑木中，後進得近，舉筑樸始皇，不中，於是遂誅。"
      },
      {
        "index": 34,
        "text": "缶"
      },
      {
        "index": 35,
        "text": "謹按《易》稱：「日昊之離，不鼓缶而歌。」詩云：「坎其擊缶，宛丘之道。」缶者，瓦器所以盛酒漿，秦人鼓之以節歌。太史公記：趟惠王與秦昭王會于繩池，秦王飲酒酣，曰：「寡人竊聞趙王好音，請奏瑟。」趙王鼓瑟，秦禦史前曰：「某日秦王與趙王飲，令趙王鼓瑟。」藺相如前曰：「竊聞秦王善爲秦聲，請奏缶以相樂。」秦王怒，不許。於是相如進曰：「五歩之內，相如請得以頸血濺大玉矣！」左右欲刃，相如張目叱之，皆靡。於是秦王不懌，爲一擊缶。相如顧召禦史書曰：「秦王爲趙王擊缶也。」"
      },
      {
        "index": 36,
        "text": "笛"
      },
      {
        "index": 37,
        "text": "謹按《禮樂記》：武帝時丘仲之所作也。笛者，滌也，所以蕩滌邪穢，納之於雅正也。長一尺四寸，七孔，其後又有羌笛。馬融笛賦曰：「近世雙笛從羌起，羌人伐竹未及已。龍鳴水中不見己，截竹吹之音相似。剡其上孔通洞之，材以當楇便易持。涼君明賢批把謹按此近世樂家所作，不知誰也。以手批把，因以爲名。長三尺五寸，法天地人與五行，四弦象四時。"
      },
      {
        "index": 38,
        "text": "竽"
      },
      {
        "index": 39,
        "text": "謹按《禮樂記》：「管，三十六簧也，長四尺二寸。」今二十三管。"
      },
      {
        "index": 40,
        "text": "簧"
      },
      {
        "index": 41,
        "text": "謹按《世本》：「女媧作簧。」簧，笙中簧也。《詩》云：「吹笙鼓簧，承筐是將。」"
      },
      {
        "index": 42,
        "text": "謹按《周禮》：「籥師氏掌教國子吹籥。」《詩》云：「以籥不僣籥。」樂之器竹管三孔，所以和眾聲也。"
      },
      {
        "index": 43,
        "text": "篪"
      },
      {
        "index": 44,
        "text": "謹按《世本》：「蘇成公作篪。」管樂，長尺一寸。《詩》云：「伯氏吹塤，仲氏吹篪。」"
      },
      {
        "index": 45,
        "text": "簫"
      },
      {
        "index": 46,
        "text": "謹按尚書：舜作「蕭韶九成，鳳凰來儀。」其形參差，像凰之翼，十管，長一尺。"
      },
      {
        "index": 47,
        "text": "謹按《禮樂記》：「三孔籥也。大者謂之笙，小者謂之箹。」菰，謹按《漢書》舊注：「菰，吹鞭也。」菰者，撫也，言其節撫威義。"
      },
      {
        "index": 48,
        "text": "謹按《漢書注》：「萩，筩也。」言其聲音萩萩，名自定也。"
      }
    ]
  }
}
