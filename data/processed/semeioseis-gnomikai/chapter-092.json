{
  "chapterNumber": 92,
  "title": "Ὅτι διὰ τὸ ἀπρόςκοπον τῆς Χριστοῦ πίστεως ἔοικεν (That for the Sake of the Blamelessness of the Faith of Christ It Seems)",
  "sourceContent": {
    "paragraphs": [
      {
        "index": 0,
        "text": "ᾠκονομήθη τὸ τῆς μοναρχίας κράτος Αὐγούστῳ τὲ τῷ Καίσαρι καὶ τῷ μεγάλῳ Κωνσταντίνῳ . Ἔννοιά μοι τὶς αὕτη καὶ λογισμὸς πολλάκις ἐπῆλθε , καὶ ἴσως μὲν ἔξω τοῦ καιρού, ἴσως δ᾽ οὐ παντάπασιν οἶμαι , ἐπῆλθε δ᾽ ὅμως περὶ τοῦ πάντα θαυμαστοῦ καὶ τὰ θεῖα καὶ τὰν-θρώπινα βασιλέως Κωνσταντίνου καὶ τοῦ Καίσαρος ὡσαύτως Αὐγούστου , ὡς ἄρ᾽ οὐκ ἄλλου τουχάριν, ἢ τοῦ κατὰ τὸν δεσπότην καὶ σωτῆρα Χριστὸν μυστηρίου καὶ κηρύγματος ένεκεν , ὡς ἂν ἀπροςκόπως κατ᾿ ἀνθρώπους εὐδρομῆσαι τὸ βασίλειον ἀμφοῖν μετὰ μεγάλους κλύδωνας καὶ στάσεις τέως τῆς ἀρχῆς εἰς γαληνοτάτην καὶ ἄκρατον , ὡς εἰπεῖν , καὶ εὐδιοίκητον μοναρχίαν κατέστη. Τοσαῦτα γὰρ δὴ Ῥωμαίοις ιἐμφύλια πράγματα συμβέβηκεν , ὅσα μὴ πώποτε πρό-τερον ἔγγιστα πρὸ τῶν τῆς ἀρχῆς Αὐγούστου χρόνων , καὶ πολλαὶ στάσεις καὶ στρατηγῶν ἐπ᾿ἀλλήλους ἐπαναστάσεις , καὶ ἐπὶ τὴν νόμιμον κρατοῦσαν πάλαι τῶν χρόνων τῆς Ῥώμης κοινοπολιτείαν καταφθείρασαι καὶ στρατεύματα πλεῖσθ᾽ ὅσα , καὶ ἡγεμόνας ἄλλους ἐπ᾿ἄλλοις · καὶ τὰ κοινὰ μὴ μόνον τῶν Ῥωμαίων ἐρεῖν , β Y αἀλλὰ καὶ πάντων σχεδὸν ἀνθρώπων πάσης τῆς οἰκουμένης , ὅτι καὶ ἐπὶ πάσης αὐτῆς σχεδὸν τὰ Ῥωμαίων ηνπράγματα , καὶ ἡ Ῥωμαίων ἑωρᾶτο πολιτευσμένη καὶ συνοῦσα κοινωνίαις τισὶν ἀρχὴ, τέλος εἰς τοῦτ᾽ ἔστησαν , καὶ μετήλλαξαν καθά-παξ , ὥςτε μονάρχην αὐτὸν πρῶτον Αὔγουστον ἀναδειχθῆναι Ῥωμαίων , ὃμὴπρότερον , καὶ καταπαῦσαι τὰ κοινὰ πολιτεύματ᾽ ἔθιμα , καὶ παρὰ μήκιστον ἔπειθ᾽ ἑξῆς ἐκταθῆναὶ οἱ παντάπασιν εἰρηναῖον τὸ μοναρχεῖν εἰς γῆρας αὐτῷβαθύ, καὶ οὐκ εὐδαιμονίαν μᾶλλον αὐτῷ , ἢ τῷ κοινῷ τῆς ἀρχῆς, ἢ τῷ κοινῷ μᾶλλον ἐρεῖν τῶν ἀνθρώπων ὑπ᾿ἀνδρὸς χρηστοῦ τοὺς τρόπους ἀγομένων καὶ μετρίου καὶ σωφρονικοῦ , καὶ πᾶσαν εὐγενοῦς τὴν ἀρχικὴν διάθεσιν."
      },
      {
        "index": 1,
        "text": "Ἔδειγὰρ , ἔδει τηνικαῦτα τῶν χρόνων τὸ αποτεταγμένον πρὸ τῶν· αἰώνων τηςμεγάλης ἐς ανθρώπους τοῦ φιλανθρώπου Χριστοῦ καὶ σωτῆρος οἰκονομίας μυστήριον εἰς φῶς ἐλθεῖν καιρῷ τῷδετέως κάλλιστ᾽ εὐετηρίας απάσης καὶ εὐδρομίας, καὶ τοῖς μεγάλοις ὑπηρέταις ἐκείνοις τοῦ λόγου, καὶ κήρυξιν ὑφαπλωθῆναι πᾶσαν τὴν οἰκουμέ νην , ὥςπερ' αὐλιον δή τινα μίαν ἀνακαθαρθεῖσαν , ἢ θέατρον ἐπιδείξεως καὶ ἀπροςκόπου χρήσεως τοῖς ἀγῶσιν αὐτῶν. Οὐδὲν γὰρ ἔδειπροσίστασθαι ταῖς περιόδοις αὐτῶν , οὐδ᾽ ἐπι-τειχίζειν , καὶ διατέμνειν τὰς τῆς ἀληθείας τοτόκ αὐγὰς πρὸς πάντας ἀνθρώπους. Τοιγαροῦν ἀπε-λήλατο τηνικαῦτα καὶ κατέσβεστο πᾶσα στάσις , καὶ πάντες εἰς ἀλλήλους εἰρήνην ἐφρόνουν ἄν θρωποι , καὶ πάντων πρὸς ἀλλήλους ἐπιμιξίαι πᾶσαι , καὶ οὐδὲν ἐν μέσῳ σκῶλον , οὐδ᾽ ἀφίστη πάντας ἀλλήλων , οὐ πόλεμος , οὐ ληστείαι , οὐ θάλαττα, οὐκ ὀρῶν ἀνοδίαι , οὐκ ἄλλ᾿οὐδὲν , ὑφ᾽ἑνὸς τότε μονάρχου καὶ μιᾶς ἀρχῆς συνθημάτων πάσης τῆς γῆς καὶ πάντων σχεδὸν ἀνθρώπων εὐδιοικήτως συμβιούντων. Κωνσταν τῖνος δ᾽ αὖθις ὁ μέγας ἐκεῖνος καὶ πάντα θανμαστὸς καὶ τῷ βίῳπαντὶ καὶ τοῖς χριστιανῶν μάλιστα πράγμασιν ἐξ ὀλίγου πρῶτον ἀδοκήτως, εἴτις τὰ κατ᾿ αὐτὸν κάλλιστ᾽ ἐπισκέψετο , μέγας ἤρθη , καὶ ὑπ᾿ αὐτὸν ἔσχε τὴν Ῥωμαίων ἅπασαν μόνος ἀρχὴν , πρᾶγμα πάσης ἐλπίδος πλέον πᾶσιν ἀνθρώποις καὶ οὐχ ἥκιστα ἴσως αὐτῷ, καὶ νενικηκὸς πᾶσαν πάντων ἀπ᾿αἰῶνος ἀνθρώπων εὐδαιμονίαν , καὶ τύχης ἀκμὴν καὶ εὐφορίαν. Ἐν ὀλιγῳ γὰρ κομιδῇ τῷ χρόνῳ μεγίστοις τροπαίοις καὶ νίκαις ἡ θεία πρόνοια τὸν ἄνδρα τοῦτον ἀήττητον ὁπλίσασα μετὰ τοῦ τῆς εὐσεβείας ἀτρέπτου ζέοντος φρονήματος . πάντας ἐκ μέσου ποιησαμένη , καὶ οἷς μάλιστα προςήκειν τὰ τῆς ἀρχῆς ἐδόκει λογισμοῖς ἀνθρω πίνοις , ἢ ἐκείνῳ τοὺς ἀλιτηρίους ἐκείνους καὶ ἐπαράτους φημὶ καὶ παλαμναίους ἐχθίστους τηνικαῦτα μάλιστ᾽ , εἴπερ ἄλλοτε ποτε , κατὰ τῆς χριστιανικῆς εὐετηρίας , Διοκλητιανοὺς , καὶ Μαξιμιανοὺς , καὶ Μαξιμίνους , καὶ Μαξεντίους, καὶ Λικινίους , αὐτοκράτορα κατὰ πάσης τῆς Ῥωμαϊκῆς ἡγεμονίας ἀκύμαντον πάντοθεν μόνον Κωνσταντῖνον τόνδ᾽ ἀνίστησιν , ὡς ἂν ἄρα δὴ πράττειν δύναιτο κατὰ τὴν μεγάλην ἔοικεν αὐτοῦ πρόθεσιν τὰ τῆς χριστιανικῆς παρρησίας, καὶ μὴ συσκιάζηται τὸ δόγμα τῆς ἀληθείας κατατυραννούμενον ταῖς ἀντιθέτοις καὶ ἀντι-πραττούσαις ἀρχαῖς , καὶ ὁ πρῶτος᾽ αὐτὸς τῆς εὐσεβείας προστάτης βασιλεὺς καὶ ὑπηρέτης, κραταιὸς καὶ νικητὴς μοναρχῶν , ἐργασίαν ἔχοιπεριφανεστάτην ἀνύσιμον τῇ Χριστοῦ πίστει , ἀξίαν τῆς αὐτοῦ γνώμης , καὶ τῆς τῶν λογισμῶν προθέσεως , καὶ τοῦ μεγάλου φρο-νήματος ἐκείνου περὶ τῆς χριστιανικῆς θεο-σεβείας, μεθ᾿ ἧς ὄντως καὶ τὰ μέγισθ᾽ ἑαυτῷ κατορθώσαντι συνήδει. Καὶ ὅθεν αὐτὸς ἐλάμ-βανε τὸ κράτος , ἐκεῖ καὶ τὸ κράτος ἀντεδίδου , καὶ ὑψούμενος ἀνυψοῦν μάλιστ᾽ ἠπείγετο τὴν χορηγὸν αἰτίαν , καὶ κοσμούμενος ἀντεκόσμει, καὶ πάντ᾽ ἐπεδίδου τὰ ἑαυτοῦ καὶ ἑαυτὸν ὅλον, καὶ πᾶσιν ἀνθρώποις πᾶσαν καλῶν ἐπριτάνευε μετουσίαν , εὐγενὴς ἀπαντῶν καὶ μεγαλοδωρότατος ἀγαθῶν ταῖς μεγάλαις δωρεαῖς τῆς θείας προνοίας, καὶ ἄξιος τοῦ τοσούτου πράγματος τῆς παρρησίας τοῦ θείου δύγματος καὶ δόξης καὶ κράτους ἐπὶ πάντων ἀνθρώπων , ὧν ἕνεχ᾽, ὡς ἔοικε , καὶ μέγας οὗτος ἡγεμὼν εἰς μέσον ἁπάντων ἀνθρώπων ὑπὸ τῆς προνοίας αὐτῆς ἀκλόνητος καὶ ἀκάματος προέστη."
      }
    ]
  }
}
