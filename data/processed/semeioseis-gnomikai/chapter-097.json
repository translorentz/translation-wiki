{
  "chapterNumber": 97,
  "title": "Περὶ ἀριστοκρατίας",
  "sourceContent": {
    "paragraphs": [
      "᾿Αριστοκρατικῆς δ᾽ ἀμέλει πολιτείας καὶ διοικήσεως κὰκ μόνης αὐτῆς τῆς κλήσεως ὡς εὐθὺς ἀκοῦσαι πολὺ τὸ ἡδὺ καὶ σεμνὸν ἀπαντᾷ τοῖς ἀκούουσι , καί τινα παρέχον ἐντεῦθεν εὐελπιστίαν. Ἔστι δὲ καὶ ταῖς ἀληθείαις βέλτιον , ἐμοὶ δοκεῖν , τὸ χρῆμα καὶ λυσιτελέστερον τῷ βίῳ μάλιστ᾽ ἢ κατὰ τὴν δημοκρατίαν , ἐν ὀλί γοις γὰρ τῶν κατὰ χώραν πραγμάτων ὅλων γιγνομένων ῥᾷον ἐστὶ πάντως καὶ εὐποριστότερον καθόλου τῇ φύσει τυχεῖν ὀλίγων τῶν βελτίστων καὶ τῆς μετὰ τοῦ ἀγαθοῦ ἕξεως , καὶ κατὰ φύσιν καὶ κατ᾿ ἄσκησιν δή τινα , ἢ πάντων ὁμοῦ τυχεῖν , ἢ κατὰ φύσιν ἢ δι᾽ ἐπιμέ λειαν αἱρέσεως καὶ μελέτην. Καὶ ὅλως γ᾽ ἐπεὶ κατὰ τὰς ἀποδείξεις τῆς φιλοσοφίας καὶ τῶν αὐτῆς ἐξαιρέτων ἐκείνων ἀνδρῶν , ᾗ ') προήρηται, κατὰ φύσιν διώρισται τὸ δεσποτικόν τε καὶ δοῦλον , καὶ οὐχ οἷόν τε πάντας δεσπόζειν οὐκ οἶδ᾽ ὧντινων , οὐδ᾽ ἀλλήλων ἐν μέρει καὶ ἀνάπαλιν εὐ γε δῆλον , ὡς ἐγγύτερον ἐστὶ τοῦ κατὰ φύσιν καλοῦ οὐχ ἑνὶ μόνῳ , ἀλλὰ καὶ πλείοσιν , ἀριθμητοῖς δ᾽ ὅμως ἀπονεῖμαι προςήκειν τὴν δεσποτικὴν ἕξιν , ἀλλ᾽ οὐ παντὶ πλήθει καὶ πᾶσιν ἀνθρώποις, καὶ γὰρ ὥςπερ χορηγός τις ἡ φύσις , καὶ ἴσως ἐλευθέριος ἐβαθεῖ ) πλούτῳ τελειότητος εἴτουν εὐαρμοστίας εἰς τὸ καλὸν καὶ κατ᾿ ἀνθρώπους ἡγεμονικόν. · Εἰ δὲ βούλοιτό τις πόλεως ἄρα τινὸς καὶ χώρας ἰδιότης τὶς πεφυκυίας εὖ ἢ καὶ ὁπηοῦν ἠσκημένης πολλοῖς μὲν ἴσως ἀρκέσαι, καὶ πρὸς τὴν νομὴν ἱκανῶς ἔχειν ὀφθείη. Πασί γὲ μὴν ἐπαρκεῖν καὶ διανέμειν ἐπίσης ἄφθονα καὶ ἀρτιουργὰ πρὸς τὴν χρείαν οὐκ ἂν ἔπειτά γ᾽ ἐμοὶ δοκεῖν ἐξείη , καὶ πᾶσά γ᾽ ἐνταῦθα χορηγοῦσα δύναμις κατὰ πᾶσαν ἀνάγκην ἐπιλείψαι ἂν τῆς ἀπειρίας καθόλου καὶ τῆς φύσεως τῶν ὄντων ἀποδεδειγμένης τῇ φιλοσοφίᾳ καὶ τῷ τε χνίτῃ τῆς φύσεως᾿Αριστοτέλει παντάπασιν ἀλλοτρίας. Καὶ τοίνυν ἀριστεύοντες ἂν οἱ προειλεγμένοι τῶν ἄλλων , ὥςτε κρατεῖν τὰ νόμιμα, καὶ διοικεῖν τὰ πράγματα τῆς πόλεως, οὐκ ἀδύ νατον δὲ τοῦτο τῇ φύσει , βραχύν τιν᾿ ἀριθμὸν ἀνθρώπων ἀπὸ πολλῶν ἄλλων ἀναδείξαι προέ χοντας, ἀριστεύοντες γοῦν ἐν τῷ πολιτεύεσθαι κάλλιστα δύναιντ᾽ ἂν ἰθύνειν καὶ διοικεῖν τὰ κοινὰ κατ᾿ ἐπιταγὴν τῶν ἄλλων , μηδὲν ἄλλο τῶν ἁπάντων ἔργον ἐχόντων ἢ πείθεσθαι καὶ προςέχειν , οἷς ἂν κρίνωσι ). Καὶ πολύ γ᾽ εὔ δρομον καὶ καθάπαξ ἐῤῥᾳστωνευμένουν οὕτω δὴ χρῆσθαι , καὶ τῆς γεωμετρικῆς ἀναλογίας κἀνταῦθα τὸ κράτος εὐ μάλ᾽ ἐστὶ δείκνυσθαι τὸ ἴσον ἐν τῇ ἀνισότητι μᾶλλον ἐχούσης , καὶ τῷ τοὺς μὲν προέχειν , τοὺς δὲ τὰ δεύτερα φέ ρεσθαι· ὃ δὴ καὶ τῆς καθόλου προνοίας ἐπὶ πάντων ἔργον ) ἐστὶν ὁρᾷν κάλλιστόν τε καὶ ἄτρεπτον , ὅςτις ἂν οἶμαι προςέχοι τὸν νοῦν τῇ κατὰ τὸν λόγον ξυμμετρίᾳ τῆς πάντων τῶν ὄντων χρήσεως , καὶ ὡς οὐδὲν μήποτ᾽ ἐστὶν ὑγιαῖνον ταύτης ἄνευ τῆς πράξεως καὶ τῶν βαθμῶν καὶ μέτρων , οὐδὲ πεφυκὸς ὅλως κάλλιστ᾽ ἔχειν , καὶ τυγχάνειν ἀγαθῆς ἕξεως πήχεσιν ἴσοις καταμετρουμένης ἑκάστοις τῆς τύχης τὲ καὶ τῶν ἐπιβαλλόντων ἔργων , κἂν εἰ ἄρα τοῖς γε πολιτικοῖς τούτοις καὶ βία τις ἑκάστοτε κατὰ χρείαν ἀπαντῆσαι κατὰ τῆς τῶν πολλῶν ἀμαθίας καὶ ἀναιδείας καὶ βασκανίας ἀντιπραττούσης ἐνίοτε τῷ παντὶ βέλτιον ἂν εἴη. Καὶ νόμοι φύσεως οὗτοι κρατοῦσι παντὶ τρόπῳ , καὶ ἑκόντων τὸ καὶ ἀκόντων τῶν πλείστων τὰ διαφέροντα σφίσι καὶ κατὰ χρείαν λυσιτελή νομίζειν τὲ καὶ δι᾽ ἐπιμελείας ποιεῖσθαι τοὺς τὴν ἡγεμονικὴν προνομίαν ἀριστίνδην λαχόντας. Ὡςπερ ἄρα καὶ νοῦς ἐπέχει καὶ λογισμοὶ σώφρονες ἐν τῷ αὐτῷ μὲν , μὴ μονομερεῖ δὲ ζώῳ τῷ ἀνθρώπῳ τὰς ἐκτρόπους καὶ ἀλογίστους καὶ ἐπιζημίους ὑρμὰς τοῦ σώματος καὶ οὐ παντάπασιν ἡδέως ἐπέχει , ἀλλὰ καὶ ἀηδῶς μάλιστα τὰ πλεῖστα, καὶ κομιδῇ σὺν ἀλγηδόνι καὶ καμάτῳ τῆς σωματοειδοῦς χρήσεως, οὐ γὰρ τὸ ἐκ παντὸς ἡδὺ τέλος , ἀλλὰ τὸ ἐκ παντὸς καὶ ἡδέος καὶ ἀνιαροῦ , ὅπως ἂν τύχῃ καλῶς ἀνύσιμον τέλος τῆς εὐγενοῦς χρήσεως. Ταῦτ᾽ ἄρα καὶ ἀριστοκρατείας ἐπαληθευούσης τὴν ἐπωνυμίαν καὶ ἀρίστων ἀνδρῶν , ὡς ἔφην , ἐπὶ τῶν κοινῶν ἡγουμένων καὶ διοικούντων αὐτῶν τὰ πράγματα διάθεσις ἂν εὐγενὴς εἴη τοῖς πολιτεύμασι , καὶ κοσμίως ἄγοιντ᾽ ἂν οἱ τῆς χώρας ἐκείνης καὶ τῆς πόλεως τρόφιμοι , ὥςπερ ἐν σώματι τῶν ἀρχικῶν στοιχείων εὖ πεφυκότων πάντ᾿ ἀνάγκη τὰ μέρη, καὶ κοινῇ τὸ ζῶον ἐν ἀγαθῇ βιοῦν ἕξει· εἰ δ᾽ ἄρα νοσερῶς τὰ τῶν ἡγουμένων ἔχει , καὶ τοῦτο γὰρ πέφυκεν ἐνίοτε ξυμβαίνειν, ἀναρμοστία λοιπὸν ἐνταῦθα πᾶσα καὶ στάσεις ἕπονται τῇ ἐκτροπῇ τῶν προειλεγμένων ἐπὶ τῆς κοινῆς χρήσεως. Καὶ νῦν μὲν αὐτοὶ κατεξανίστανται τῶν πολλῶν ἄκαιρα καὶ ἄδικα φιλαρχοῦν τες , νῦν δ᾽ ἐπανίσταται σφίσι τὰ πλήθη , νῦν δὲ καὶ αὐτοὶ πρὸς ἀλλήλους στασιαστικῶς ἔχουσι, κἀκ πάντων τῶν τρόπων τούτων νόμοι καλῶς ἴσως πόῤῥωθεν κρατοῦντες αὐτίκα τρέπονται , καὶ πάντ᾽ ἔῤῥειν ἕπεται καὶ κοινά τε καὶ ἴδια, τῶν γὰρ πρώτων ἀρχῶν καὶ ὑποθέσεων διεφθαρμένων , ἀλλ᾽ οὐκ ἐν τῷ καθεστῶτι καὶ δικαίῳ μετ᾿ εὐεξίας διωρισμένων , ἐντεῦθεν κατὰ πᾶσαν ἀνάγκην πάνθ᾽ ἑξῆς ἀναρμόστως ἕπεται , καὶ τελευτῶντα παντάπασιν αἴσχιστα καὶ ἐπικινδυ νότατα συμπεραίνει. Καὶ τοῦτο δὴ μάλιστ᾽ ἔξε στιν ἐκ τῶν πραγμάτων αὐτῶν ἐννοεῖν τε καὶ συλλογίζεσθαι · ἀτὰρ δὴ καὶ πολλάκις γενόμε νον οὕτω δὴ φαύλως ἐκ τῶν ἱστοριῶν ἡμῖν ὁρᾶται κατὰ τοὺς παλαιούς χρόνους , ἐν αἷς δὴ πόλεσιν ἀριστοκρατική τις ἀγωγὴ νενόμιστο , τοὺς δ᾽ ἐπιτρόπους τῶν πραγμάτων καὶ κληρουμένους ἐπὶ τῶν κοινῶν διοικήσεων ἐνίοτε, καθὼς ἐν πολλαῖς εἴθιστο , ἀπὸ τιμημάτων τῶν οὐσιῶν, ἀλλ᾽ οὐκ ἀπὸ σοφίας τινὸς καὶ ἐμπειρίας καὶ τρόπων χρηστῶν ἐκ προλήψεως δή τινος ἦγον εἰς τὰ πράγματα. Καὶ δῆλόν γε οἶμαι, ὡς ξυνέ βαινιν ἂν πολλάκις , ἀνθρώπους φαύλους καὶ χρημάτων μόνον ἐπιμελητὰς , καὶ πλεονεκτικοὺς καὶ ἀνικάνως τὲ καὶ ἀνοικείως ἔχοντας πρὸς τὸ τῶν πολλῶν ἄρχειν καὶ τὰ κοινὰ πράττειν , λυμαίνεσθαι καὶ διαφθείρειν τὴν ἀγαθὴν τῆς πολιτείας κατάστασιν. Καὶ τὶ γὰρ οὐκ ἂν ἦν ἐντεῦθεν ἕπεσθαι τῶν χαλεπῶν καὶ φθοροποιῶν ; καὶ πρὸ τῶν ἄλλων γε πάντως αὐτῶν τὸ τῶν διὰ πλοῦτον ἐνδόξων τῇ πόλει καὶ προεδρευόν των ἐπὶ τῶν κοινῶν πράξεων ἐπίδοσις εἰς τὸ τῆς τιμῆς αὐτοῖς αἴτιον , καὶ τοὺς περὶ τὸ πλουτεῖν φλέγοντας ἔρωτας, καὶ τὴν ἐκ παντὸς τρόπου προςθήκην οὐ τῆς οὐσίας μᾶλλον ἢ τοῦ κράτους, καὶ τῆς περιφανείας καὶ τῆς λαμπράτητος. Καὶ μὴν ἐκ τούτων τὰ εἰκύθ᾽ ἑξῆς ἑτοιμότης εἰς ἁρπαγὰς κοινῶν καὶ δημοσίων προςόδων τὲ καὶ χρημάτων καὶ ἰδιωτικῶν βίων , καὶ δυναστείας ἀνυποστόλους , καὶ συκοφαντίας ἐπὶ τὸ τἀλλότρι᾽ ἀφαιρεῖσθαι , καὶ τῶν ἄλλων κατὰ τὸ εἰκὸς, καὶ πολύ γ᾽ εὔλογον ζῆλος τὲ λοιπὸν καὶ ἅμιλλα πρὸς τὰ παραπλήσια καὶ τὰς τῆς εὐδαιμονίας καὶ εὐετηρίας ταύτας ἀφορμὰς ὑπὸ τοῦ χρηματίζεσθαι καὶ πλεονε κτεῖν τῷ πλούτῳ· ἐντεῦθεν βασκανίαι, ἐντεῦθεν κακοῤῥαφίαι *, καὶ πάντες ἐπιβουλῆς τρόποι , καὶ φονικαὶ κατ᾿ ἀλλήλων χεῖρες καὶ φορὰ στάσεων, καὶ συστήματ᾽ ἐπάλληλα, καὶ κατὰ μέρη : φθοραὶ καὶ κίνδυνοι , καὶ οἷς πᾶσα ἀνάγκη καὶ τὰ κοινὰ καὶ τὸ πᾶν καθόλου συμφθείρεσθαι , καὶ κατὰ τῶν προεχόντων φθόνοι. Ταῦτα δημιουργοῦντες παρὰ τῶν ἐλαττόνων καὶ κατὰ τῶν λειπομένων τῇ τύχῃ, καὶ ὑστεριζόντων τοῖς πράγμασι τῶν ἐν πλούτῳ καὶ περιφανείᾳ φυσώντων , ὑπ᾿ αὐτῶν δὴ τούτων ὕβρις ἐξαπτομένη, καὶ ἀλογεῖται τὰ κοινὰ δίκαια καὶ τὰ κοινά χρήσιμά τε καὶ βέλτιστα , καὶ ἀλογεῖται διὰ τὰς ἐνίων χρείας καὶ ἀμέτρους ἐπιθυμίας , καὶ τὰ ἰδίως τισὶ διαφέροντα, καὶ ἃ μήδ᾽ ἔστι , μήδ᾽ αὐτὰ μένειν , ἀλλὰ τοῖς κοινοῖς συναπόλλυσθαι. Τοιαῦτα δὴ καὶ πόλλ᾽ ἕτερα παραπλήσιὰ καὶ τὰ ἐν τοῖς ἀριστοκρατικοῖς πολιτεύμασιν ἐνίοτε ἐπιγιγνόμενα χαλεπὰ, κἂν, εἰ τῷ ὄντι πολὺ βέλτιον ἔχει , καθόλου μένει ἐν τῷ καθε στῶτι καὶ διοικεῖσθαι καλῶς , ἢ κατὰ δημοκρατίαν , νοσεῖ γε ὅμως καὶ πέφυκεν , ὥςτε ἐκτρέπεσθαι πρὸς τὰ φαῦλα, ὅτι δὴ καὶ καθάπαξ τἀνθρώπινα μὲν πάντ᾽ ἐπίνοσα, μάλιστα δ᾽ ὅτι κἀνταῦθα τῶν πραγμάτων ἐν πολλοῖς, εἰ καὶ μὴ ἐν πᾶσι , γιγνομένων , οὐ ῥᾴδιον πολλοὺς ἄρα τῆς ῾ ἀμείνονος ἕξεως εἶναι, καὶ μάλιστ᾽ εὐαγώγους καὶ δεξιοὺς πρὸς τὴν εὐγενῆ διάθεσιν καὶ χρῆσιν , ἀλλὰ τοὺς μὲν ἴσως , τοὺς δ᾽ οὐ , καὶ τοὺς μὲν μᾶλλον , τοὺς δ᾽ ἡττον, τοὺς δὲ καὶ καθάπαξ ἀποπεφυκότας καὶ πρὸς ὕβριν ὀλισθηρῶς ἔχοντας καὶ τυραννίδος ἔρωτας. Καὶ φθόνοι καὶ στάσεις αὐτόθεν λοιπὸν ἕπονται τῷ ἀσυμφώνῳ καὶ τὴν ἀρχὴν ἐξ ὀλίγου ῥοπὴν ἐπὶ τὰ χείρω λαβόντα τὰ πράγ ματα ῥᾷστ᾽ ἔπειτα πρόεισιν εἰς λύσιν τῆς ἡρμοσμένης καταστάσεως καὶ νομίμου, καὶ ἢ διὰ δίδοται τὸ νόσημα παρὰ τὸ μέρος εἰς πᾶν τὸ τῆς πολιτικῆς ἕξεως, ὥςπερ ἐν σώματι σύστημα καὶ κοινὴ πάντων ἡ τοῦ προςήκοντος ἐκτροπὴ καθορᾶται, καὶ πάντ᾿ ἀλλάττει καὶ μεταποιεῖ τῆς καλῶς νομισθείσης ἀγωγῆς παρὰ φύσιν , ὡς εἰπεῖν , εἰς λύσιν καὶ φθορὰν διὰ κινδύνων ἀλγεινοτάτην, ἢ στασιάζειν πρὸς ἀλλήλους. Οἱ τοῖς κοινοῖς ἐφεστῶτες ἐκεῖθεν ἀρξάμενοι πολ λῶν δεινῶν ἑαυτοῖς καὶ τῷ παντὶ τῆς πατρίδος αἴτιοι γίγνονται, καὶ τελευτῶντες αὖθις ἐσχάτης φθορᾶς ἀντὶ σωτήρων καὶ σωτηρίας ἐπιτρό πων καὶ ἀσφαλείας ἀπὸ πάντων δεινῶν τῷ γένει καὶ τῇ τῶν πολλῶν ἀμαθίᾳ καταστάντες ἀλι τήριοι κατ᾿ αὐτῶν, καὶ ὥςπερ πῦρ ἀνάψαντες χειροποίητον ἐπίτηδες αὐτοὶ κατ᾿ ἐξωλείας ἑαυ τῶν καὶ πάντων οἰκείων, οὓς ἐπιστεύθησαν."
    ]
  }
}