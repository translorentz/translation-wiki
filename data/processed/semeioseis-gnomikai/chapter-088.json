{
  "chapterNumber": 88,
  "title": "Θεωρία ἐξ ὑποδείγματος περὶ τῆς τοῦ λόγου *) χρήσεως",
  "sourceContent": {
    "paragraphs": [
      "Πολλάκις καθορᾶν ἐστι καὶ συλλογίζεσθαι ὡς ἐμπίπτον τοῖς ὀφθαλμοῖς ἀλλότριον ὁτιοῦν ὑλῶδες καὶ ἀχλυῶδες περίττωμα ἐπιπωματίζει τῷ κατ᾿ αὐτοὺς αἰσθητικῷ, κἀντεῦθεν μὴ ξυγχωρούμενον ἐνεργὸν εἶναι , ἀλλ᾽ ἐγκλεισθὲν καὶ μὴ θυροκοπούμενον ἔξωθεν , δοκεῖ μὴ εἶναι , ἂν δὲ τις ἰατρικὸς ἀνὴρ ἐκ μέσου ποιήσαι τὸ ξυμπεσὸν ἐπιτείχισμα ἢ τομῇ ἢ ἄλλῳ δή τῳ τρόπῳ κατὰ τοὺς νόμους τῆς τέχνης χρησάμενος, αὐτόθεν μένον τὲ καὶ ἂν ἀναφαίνεται τῇ φύσει τὸ τέως διὰ τὸ ἀνενέργητον ἀπεῖναι δοκοῦν. Πολὺ γὰρ ἀγνοῶν ἐλέγχοιτ᾽ ἂν , ὅςτις αὖ νέον τοῦτο γίγνε σθαι τῇ φύσει, καὶ ἥκειν δόξειεν ἂν , καὶ παντάπασιν ἀμαθὴς καὶ ἀβέλτερος. Παραπλησίως δ᾽ ὡς ἀληθῶς ἐπισυμβαίνειν εἴωθε πολλάκις καὶ τοῖς λογικοῖς πράγμασι καὶ τῇ δυνάμει κατὰ φύσιν τῆς νοερᾶς ψυχῆς · ἐμπεφραγμένα γὰρ inscripsit : περὶ τῶν αἰσθήσεων καὶ τῆς κυριότητος τοῦ νοός. συμβὰν οὕτως ἐξ ἀρχῆς περιττωματικοῖς ἔξωθεν ἀλλοτρίοις ἐπιτειχίσμασι τοῦ σώματος καὶ τῶν τοῦ σώματος χρήσεων δοκεῖ μὲν μὴ εἶναι καθάπαξ , ἀλλ᾽ ὥςπερ τὰ κολοβὰ τῆς φύσεως καὶ διεφθαρμένα γεννήματα καὶ ἀμβλώματα ἐρημίᾳ τῶν καιριωτάτων δυςτυχεῖν. Αν δ᾽ ἄρα τὶς τεχνίτης ἀνὴρ τῆς φύσεως καὶ τῶν τῆς φύσεως οἰκείων καὶ τῆς κατὰ τὴν ψυχὴν εὐγενείας καὶ δυνάμενος φιλανθρώπως ἀνθρώποις νοοῦσι χρῆς σθαι , ἰατρικαῖς τισι τεχνουργίαις καὶ σομῇ διοι κήσει, καὶ τισιν ώςπερ σωφρονικαῖς τομαῖς ἐκα κόψῃ τὰ παρὰ τῆς ὕλης ἐπικείμενα ταῦτ᾽ ἀχλυώδη τῷ νοερῷ καὶ λογικῷ τῆς ψυχῆς ἐπιτειχίσματα ἀνακαθαίρων καὶ ὑπανοίγων , αὐτόθεν δῆλον ποιεῖται τὸ τῆς ψυχῆς κατὰ φύσιν μένον ἄρτιον, κἄν τι νοσήσῃ μὴ παντάπασιν ἐκλελοιπός. Καὶ πολλοί γε δὴ καὶ νοσήσαντες καὶ ἰαθέντες , ὃν εἴρηται τρόπον , κάλλιστ᾽ ἔπειτ᾽ ὤφθησαν ἀρτιουργοὶ τῇ φύσει, καὶ οὐχ ἑαυτοῖς μόνον , ἀλλ᾿ ἐνίοτε καὶ τῷ βίῳ χρήσιμοι , μεταμαθόντες τὰ βέλτιστα τῷ πεφυκέναι πρὸς τοῦτο , καὶ μεταλαβόντες νοῦν ἐνεργὸν , καὶ οὐχ ἃμὴ εἶχον κατὰ φύσιν , ἀλλ᾿ ἃτέως εἶχον οἰκουροῦντα καὶ καθειργμένα βίᾳ τινὶ καὶ τυραννίδι , καὶ συγκεκαλυμμένα, καὶ συγκεχωσμένα σωματικοῖς ἐπαχθίσμασι καὶ φορτικοῖς ὄχλοις ὑπὸ τῶν ἔξω θεν ἐμπεσοῦσι. Καὶ μήποτ᾽ ἄρα τοῦτο δή καθόλου Πλάτωνι καὶ Πλωτίνῳ , καὶ ὅσοι κατ ' αὐτοὺς ἔδοξαν , ἀφορμὴν παρέσχετο μὴ εἶναι μαθήσεις τὰς δοκούσας μαθήσεις ἀποφαίνεσθαι, ἀλλ᾿ ἀναμνήσεις τῇ ψυχῇ διὰ τὰς ἑκάστοθ᾽ ὁρωμένας ἀνακαθάρσεις τοῦ λογικοῦ, καὶ βοηθείας σωστικὰς τῆς κατ᾿ αὐτὸ χρήσεως εὐ μάλα σὺν λόγῳ καὶ τέχνῃ καθ᾽ ὁδὸν καὶ προχώρησιν εἰς τἄμεινον ἐγκαινιζούσας τὴν τῆς ψυχῆς δύναμιν , παὶ τὰς ξυμπεσούσας ἁπάσας κῆρας , καὶ ξυνεθισθείσας ἀπωθουμένας τομαῖς δή τισι σωφρονικαῖς , ἢ ἄλλαις τισὶν ἐπιμελείαις τῆς τέχνης καὶ τρόποις ἰατρικοῖς. ᾿Αλλ᾿ ὁρᾷν ἔστι γε μὴν , ὡς ἄρα καὶ γῆν ἐρήμην ἐξ ἀρχῆς καὶ ἀνήροτον καὶ χερσομανήσασαν ἀγρίαις καὶ ἀνονήτοις καθάπαξ ὕλης ἐκφύσεσιν ἄνδρες ἐργατικοὶ καὶ γεωργικῇ τέχνῃ καλῶς εἰδότες χρῆσθαι τῷ τῆς ἐπιμελείας παντὶ δυνατῷ καὶ εἰκότι κατασκευασάμενοι χρησίμην ἀποδεικνύουσιν ἐνεργὸν καὶ καρποφόρον ἀνθρώποις καὶ τῷ βίῳ , οὐκ αὐτόθεν μὲν οὖν ἔχουσαν τὰ σπέρματα , ἀλλ᾽ οἰκοθέν γε μὴν φύσιν ἔχουσαν τοῖς βουληθεῖσι καὶ δυνηθεῖσιν ἐργάσασθαι , δέχεσθαι σπέρματα, καὶ φέρειν ἐκ τῶν σπερμάτων καρποὺς , καὶ ἀρχικὴν μὲν ἔχουσαν τέως οἰκουροῦσαν δύναμιν, οὐ μὴν ἀλλ᾽ οἴκοθεν αὐτὴν μὴ φέρουσαν μόνην, ἂν μὴ τις ταύτην καινοποιήσαι πρὸς τὸ χρήδιμον , καὶ οὐχ ὑπανοίξαι , ἀλλ᾽ ἀφορμὰς δοίη τῶν γιγνομένων τῆς φορᾶς."
    ]
  }
}