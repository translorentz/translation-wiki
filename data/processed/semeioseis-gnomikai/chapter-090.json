{
  "chapterNumber": 90,
  "title": "Θεωρία ἐξ ὑποδειγμάτων περὶ τῆς *) κατὰ νοῦν ζωῆς",
  "sourceContent": {
    "paragraphs": [
      "Πολλάκις ἔμοιγ᾽ ἔδοξεν ἡ μετὰ τοῦ σώματος συμπεφυρμένη ζωὴ καὶ κατὰ τὸ τῆς ψυχῆς ἄλογον , ὥςπερ ὀνειρώττοντός τινος εἶναι φαντασία ζωὴ, καὶ ἀδολεσχία μᾶλλον κατὰ τὴν ζωὴν τῇ φύσει πλημμελὴς, καὶ περιπλάνησις ἄλλως οὐκ εὐστοχοῦσα τῆς ἀληθείας , οὐδὲ τοῦ ὄντος τῆς ζωῆς· ἡ δὲ κατὰ τὸ λογικὸν ἐνέργεια καὶ θεωρητικὴ χρῆσις τῆς ψυχῆς φεύγουσα τὸ σῶμα καὶ τοὺς μετ᾿ αὐτοῦ δεσμοὺς , καὶ ὥςπερ πολιτευομένη μόνα τὰ νοερὰ πράγματα βίωσις τὶς εἶναι καὶ ζωὴ μετουσία τοῦ ὄντος ἀληθὴς κοι νωνοῦσά πως τῷ θείῳ , καὶ ταῖς ὑπὲρ ἡμᾶς ἔξω τῆς ὕλης καὶ τοῦ σώματος φύσεσιν , αἱ τῷ νοερῷ καθάπαξ οὐσίωνται , καὶ τελεώτερον , ὡς εἰπεῖν , ζῶσι. Καὶ πολλάκις γε μὴν ἔγωγε τὸ τοιοῦτον εἰκάσας ἔχω τῷ κατὰ τὸν Κρῆτα Ἐπιμενίδην μύθῳ , ὃν φασὶν εἰσιόντα τὸ τοῦ Διὸς κατὰ τὴν Κρήτην ἄντρον, ἡμέρας μέν τινας τέως ὑπνώττειν ἐκεῖσε, εἶτ᾿ ἀνεγειρόμενον ἐξ ὁμιλιῶν ἐκεῖθεν τινῶν τοῦ Διὸς θαυμαστὸν οἷον ἐπανήκειν οἴκαδε καὶ μυστηρίων τινῶν καὶ λόγων ἀῤῥήτων ἐπόπτην καὶ ἐξηγητὴν τοῖς σὺν αὐτῷ, Καὶ τὸ μὲν γε λῆρος εἰκῆ παίζων , ἴσως δὲ ἐν οὐ παικτοῖς κατὰ τὸν λόγον , μήποτε δὲ καὶ εἰκάζει καὶ αἰνίττεται, ὡς ἄρα νῦν ἔλεγον , ὅτι τέως ὀνειρώττοντες ἄνθρωποι , καὶ οὐκ ἀληθῶς ζῶντες τῇδε ) τῇ φαινομένῃ ζωῇ ἐπ᾿ ἐρημίας , ἀπὸ τῆς ὕλης γιγνόμενοι , καὶ λοιπὸν ἀφυπνί ζοντες ἑαυτοὺς εἶτ᾿ ἀπολαύουσιν ἄλλης δή τινος ἐπαφῆς καὶ κοινωνίας τοῦ ὄντος , καὶ τῆς ἀληθινῆς ταύτης ζωῆς καὶ οὐσιώσεως κατὰ τὸὰ νοερὸν φέρουσιν ἀγγελίας τινὰς τῷ βίῳ χρησί μους ἐκ τῆς ἀναχωρήσεως ταύτης τῶν τῇδε καὶ τῆς κατὰ τὴν ὕλην συνουσίας. Εἰ δὲ τισι μὴ παντάπασιν ἄτοπος δόξαιμι μυθολογούμενος καὶ περὶ λήρους καὶ πλάσματα τρίβων , εἰς τοῦτό μοι δοκεῖ φέρειν , καὶ τὸ κατὰ τὸν Προικοννήστον Αριστέαν τερατῶδες τοῦ λόγου καὶ ἀνύπαρκτον τῷ φαινομένῳ τῆς ἀληθείας , ὡς ἄρα πολλάκις τὸ αὐτοῦ σῶμα καταλείπουσα , καὶ θνήσκειν ἐῶσα ἡ αὐτοῦ ψυχὴ , καὶ ἀποχωροῦσα χρόνον ὅντινα δὴ καὶ ἡμερῶν ἀριθμὸν , εἶτ ' ἐπανιοῦσ᾽ αὖθις εἰσῳκίζετο τῷ νεκρῷ ἐκείνου, καὶ ζῶντ᾽ αὖθις ἐδείκνυε ᾿Αριστέαν. Καὶ οἱ μὲν μύθοι παιζόντων κἀνταῦθα τὰ φαινόμενα ταῦτα πόῤῥω τῆς ἀληθείας καὶ καθάπαξ ἄνουν καὶ δυσσεβὴ τὰ θεῖα κατελεγχόντων τὸν τὰ τοιαῦτα προςιέμενον · ἴσως δὲ , ὡς ἔφην , κὰντεῦθεν ὄναιτ᾽ ἄν τις συλλογιζόμενος , ὡς ἔστιν ἀμέλει θνήσκειν μὲν τὰ φαινόμενα καὶ παρόντα, καὶ νεκρὸν καταλείπειν τὸ σῶμα , καὶ φεύγειν ἐν καιρῷ δή τινι τὴν μετ᾿ αὐτοῦ καὶ τῆς ὕλης ζωὴν , καὶ ζὴν ὄντως τῇ ψυχῇ μόνῃ κατὰ τὸ λογικὸν καὶ νοερὸν τῆς ἐργασίας παντάπασιν ἔξω τῶν δεσμῶν καὶ τῆς ὕλης ἐλεύθερον , εἶτ᾿ αυθις ἐπανήκειν ὑπ᾿ ἀνάγκης καὶ συγχρῆσθαι καὶ ζῆν τῷ νεκρῷ σώματι. Οὐ γὰρ οἷόν τε ' οὐδὲ θεμιτὸν ὄντως πρὸ τῶν δεδομένων ὅρων τέμνεσθαι , καὶ καθάπαξ ἐξίστασθαι καὶ ἀποχωρεῖν τῆς δυςτυχοῦς ταύτης συζυγίας · ὃς δ᾽ ἂν γε καὶ ὁπηοῦν δύναιτο χρόνῳ *τινὶ μετρίῳ τοῦ δεσμοῦ ζῆν ἔξω , καὶ θνήσκων ἀμηγέπη τῷ σώματι κατὰ τὸν ἐν μύθοις ᾿Αριστέαν ἀριστεύων ὄντως αὐτὸς καὶ νικητὴς κατὰ τῆς φύσεως γιγνό μενος, βέλτιον ἂν τὸν τρόπον τοῦτον ζῇν ἔχοι.",
      "Καὶ θα μάζειν ἂν ἄξιος εἴη, εἰ δ᾽ οὐ ξυνορῶσιν οὐδ᾽ ἐπαϊουσιν οἱ πολλοὶ περὶ τῶν τοιούτων, ἀλλ᾿ ἀποχρώντως οἴονται ζῆν , καὶ ὄντως αὐτοὶ μάλιστα ζῇν τὰ παρόντα μόνα ζῶντες καὶ ἡδόμενοι ζῶντες τῷ ταπεινῷ τῷδε, καὶ συμπεφυρμένῳ μετὰ τοῦ σώματος καθάπαξ βίῳ χρώμενοι.",
      "Μέγ᾽ οὐδὲν τοῦτο , οὐδὲ θαυμάσαι τὶς ἂν , οὐ γὰρ ἔχουσιν ἄλλως , οὐδὲ πεπείρανται βελτίονος. Καὶ ἴσως ἂν , εἰ καὶ τοῖς βοσκήμασιν ἐξῆν φθέγ γεσθαι , παραπλησίως ἔφησαν ἂν, ὡς ἄρα βέλτιστ᾽ ἔχει πάνυ τοι πλεῖστον ἑαυτοῖς τὰ τῆς ζωῆς, καὶ ἀποχρώντως εὖ μάλ᾽ ἔχει , καὶ οὐ δεῖ πλείονος , οὐδ᾽ ἔστιν ἔτι περαιτέρω ζητεῖν. ᾿Αλλ᾿ οὐδεὶς ὅμως τῶν ἀνθρώπων , οὐδὲ τῶν παντάπασιν ἠλιθίων καὶ παμμοχθήρων ἀσύνετός ἐστιν , ὡς ἄρα τι βέλτιον καὶ πλέον εἰς τὴν ζωὴν κατ᾿ ἀνθρώπους ἀπονενέμηται τῇ φύσει , ἢ κατὰ ἄλογα βοσκήματα."
    ]
  }
}