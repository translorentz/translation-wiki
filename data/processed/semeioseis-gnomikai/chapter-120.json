{
  "chapterNumber": 120,
  "title": "Ὅπως πολλοὶ τῶν ἀνθρώπων ἐνεπιστήμονες. *) εἰσὶν ὡς",
  "sourceContent": {
    "paragraphs": [
      "ἀληθῶς τῆς τοῦ βίου χρήσεως ἐξ ὑποδειγμάτων. Οἱ πολλοὶ τῶν ἀνθρώπων ἐν τοῖς κατὰ τὸν βίον πράγμασιν , ὅταν μὲν εὖ φέροιντο ἀνεκτῶς ἔχοντες καὶ ἥδιστα, καὶ πράως, βιοῦντες , καὶ χρώμενοι ἐπιμελῶς , ὅταν δὲ τισι δυςχερείαις καὶ ἀνιαραῖς τῆς τύχης ῥοπαῖς ξυλλάχωσιν , ἀηδῶς πάνυ τοι φέροντες καὶ ταῖς γνώμαις νοσοῦντες , καὶ , ὥςπερ ἀποτρεπόμενοι τὸ ζῇν καὶ φευκτέον , εἰ οἷόν τ᾽ ἦν , κρίνοντες , ἐοίκασιν ὥςπερ ἀτελεῖς τινες ἐπιστήμονες εἶναι καὶ τεχνίται τοῦ ζῆν, καὶ ὑπ᾿ ἀμαθίας μὴ στήμονος ἀνδρός. πάντα καλῶς αὐτῷ χρῆσθαι παρεσκευάσθαι , καὶ πρὸς πᾶσαν ἐντυχίαν , ὥπερ ἂν εἴ τινες τέχνης ἡςτινοςοῦν ἐργάται , πρὸς μὲν τόδε τι μέρος αὐτῆς ἱκανῶς ἔχωσι καὶ ἀρτιόχρειοι καθορῶνται, πρὸς δὲ τόδ᾽ ἄλλό τι τῶν κατ᾿ αὐτὴν ἀποπεφυκότες καὶ ἀπαράσκευοι καὶ ἀμαθεῖς χρῆσθαι. Καὶ γέλωτα ἴσως τοῖς ἔξωθεν ὁρῶσιν ὄφλοντες τῇ δυςχρηστίᾳ καὶ ἀτελείᾳ τῆς ἕξεως , οἷον εἴ τις δὴ μουσικὸς πρὸς μὲν τὸ τὸν Δώριον τρόπον χρῆσθαι , καλῶς ἀνύτων ὁρῶτο , καὶ χρώμενος ὡς βέλτιστα, πρὸς δὲ τὸ τὸν Λύδιον τρόπον χρῆσθαι καὶ τὸν Φρύγιον , ἢ ἄλλον ὁντιναοῦν τῶν κατ᾿ αὐτὴν καὶ ἁπλῶν καὶ ξυμμίκτων ἀπαράσκευος εἴη καὶ χρώμενος , ἴσως ὁρῶτο φαύλως χρώμενος καὶ ἀνικάνως , μηδ᾽ ἁρμόττων ἐπιεικῶς καὶ μεταβάλλων τοῖς τόνοις , καὶ ταῖς χορδαῖς κατὰ πᾶν τὸ γιγνό μενον πρὸς πάνθ᾽ ἕκαστὰ τῶν τῆς μουσικῆς·",
      "ὡσαύτως δὴ καὶ ὅςτις ἂν ἐπὶ πάσης ἄρα τέχνης οὐκ ἐντελῶς ἤσκηται , ἀλλὰ τοῖς μὲν ἔχει χρῆσθαι , τοῖς δ᾽ οὐκέτι , καὶ τῷ ὄντι κατ᾿ αὐτοὺς εἰσὶν , ὡς εἴρηται , καὶ ὅσοι τῷ ζῇν οἴδασι καὶ πεφύκασι χρῆσθαι , τῷδέ τινι τρόπῳ καὶ τῷ μέρει τῆς χρήσεως, τῷ ἱλαρῷ καὶ ἐῤῥᾳστωνευμένῳ , καὶ γλυκαίνοντι , τῷδε δ᾽ οὐ, ἐπὶ θάτερα φέροντι ξυλλαχόντες. Ωςπερ ἂν εἰ καὶ θαλαττουργός τις ἄνθρωπος ἐν εὐδίᾳ μὲν καὶ γαλήνῃ, καὶ οὐρίοις καὶ κούφοις καὶ εὐενδότοις πνεύ μασιν ἀναπετῶν εὖ μάλα τὴν ὀθόνην , οἷός τ᾽ ἂν εἴη χρῆσθαι τῷ σκάφει καὶ κινεῖν πρὸς τὸν πλοῦν , ἂν δ᾽ ἄλλως τὰ κατὰ θάλατταν ἔχοι, καὶ τὰ πνεύματα κυμαίνοι , καὶ ῥαγδαιότερον ἐμπίπτοι , ἀπαράσκευος παντάπασιν ὁρῶτο , καὶ ἀμαθὴς ὁπηοῦν καὶ ἀνίκανος χρῆσθαι πρὸς τὸ ξυμπίπτον ἑκάστοτε τῶν πνευμάτων καὶ τῆς φορᾶς , εὐδιοικήτως τρεπόμενος ἄλλοτ᾿ ἄλλως καὶ πᾶσι τρόποις καὶ τοῖς ἐναντιωτάτοις , ὅτε δέοι ἂν καὶ τῶν καιρῶν ἐπείγοι χρεία. Ὃς γὰρ ἂν ἐν τούτοις αὐτόθεν ἀποτρέποιτο καὶ φεύγοι τοὺς οἴακας ἐξιστάμενος τοῖς ἀβουλήτοις πνεύμασι δημιουργεῖν αὐτῷ τε καὶ τῷ σκάφει κιν δύνους καὶ ναυάγια , καταγέλαστος οὗτος ἄνθρωπος κατὰ τὴν παροιμίαν ὄντως ἀθαλάττωτος, ἀσαλαμίνιος , μήθ᾽ ἑαυτῷ μήτε τῇ τέχνῃ χρώμενος εὖ , καὶ ὡς νόμιμον , καὶ ὡς ἔνεστιν ἐν παντὶ τῷ ξυντυχόντι , καὶ μεταλαμβάνων ἄλλους μετ᾿ ἄλλους τρόπους τῆς χρήσεως πρὸς τὰς τῆς αὐτῆς τέχνης , ἣν ἄρ᾽ , ὥς γε δοκεῖ, καθάπαξ ἤσκηται , ἐργασίας καὶ τὰ δράματα, καὶ πάντας κατὰ χρείαν. Εἴρηται καὶ ἅμα εἰς ἰκάζοι τὰ κατὰ τὸν βίον σκηνῇ τινὶ καὶ δράματι πρὸς τὸ μὴ ἐπαληθεῦον τῶν πραγμάτων ὁρῶν , ἀλλὰ πλασματῶδες , οἷον καὶ ἀβέβαιον , μηδ᾽ ἑστὼς ἐν μονῇ τινὶ κατ᾿ οὐσίαν , ἀλλ᾽ ἀνύπαρκτον , καὶ ὥςπερ ἐμπρόςθεσμον ἐπὶ ῥητοῖς βιώσι μον , καὶ ὡς δέοι ἂν , τὸν μὲν ἐπὶ κρείττονος τινὸς καὶ τιμιωτέρου τοῦ σχήματος ὑποκρινόμενον τῇ ζωῇ , χρόνον τινὰ τακτὸν καὶ μέτροις ὡρισμένον , ἔπειτα καταπαῦσαι τὴν τοῦ βίου κατ᾿ αὐτὸν ὑπόκρισιν , καὶ τὸ δρᾶμα μηδὲν πολυπραγμονοῦντα , μηδὲ δυνάμενον ὁτιποτοῦν προςθεῖναι τῷ μήκει τῆς χρήσεως καὶ τῆς δεδο μένης ὡς ἐν ὑποκρίσει βιοτῆς, τὸνδ᾽ ἐπί τινος αὖθις εὐτελεστέρου καὶ ταπεινοτέρου τοῦ σχήματος, ὦ ξυνέλαχεν , ἀποπλῆσαι τὴν ἐργασίαν τῆς βιωτικῆς ὑποκρίσεως , καὶ τὸν μὲν οὐτωσὶ χρήσασθαι τῇ κατὰ τὸ βιωτικὸν δρᾶμα ὑποκρίσει, τὸν δ᾽ ἄλλως ἢ ὡς ἐκεῖνος, τὸν δ᾽ ἄλλως ἢ ὡς ἀμφότεροι , καὶ ἄλλον ἄλλου ἐν πλείονε χρόνῳ καὶ ἐλάττονι , πάντας δ᾽ ὅμως, ὅσοι πλη ροῦσι καὶ συσκευάζουσι τὸ δρᾶμα κατὰ πάντας αὐτοῦ τρόπους οὐδὲν ἀντιπράττοντας, πρὸς ο ἂν ταχθῶσι μέρος αὐτοῦ , καὶ σχῆμα τῆς ὑποκρίσεως καὶ τῶν προσώπων , ἀλλ᾽ ὡς ἂν ὁ δραματοποιὸς καὶ οἰκονόμος καὶ χορηγὸς τῆς ὅλης διαθέσεως καὶ τῆς σκηνῆς καὶ τοῦ πλάσματος ἀποτάξαι πάνθ᾽ ἕκαστον τῶν ὑποκριτῶν ἑπόμενον τάξαι καὶ πειθόμενον εὐ μάλα, καὶ πρὸς τὸ λαχὸν ἑαυτὸν ἀναπλάττοντα , καὶ πάνθ᾽ ἕτοιμον ἑαυτὸν διδόντα , καὶ πάσης ὑποκρίσεως ἐνεργὸν καὶ ὑπηρέτην καὶ ὡσαύτως ἐπιστήμονα. Ταῦτ᾽ ἄρα καὶ εἰ τούτοις , ὡς ἐγῶμαι καὶ πᾶς ἄν τις δόξαι , καλῶς τὰ κατὰ τὸν βίον εἰκάζεται , καλῶς ἂν ἔχοι τοὺς ἐν τοῦ βίου τοῦδε σκηνῇ καὶ τῷ δράματι συνελθόντας παραπλησίως πρὸς πάντ᾽ ἐπιστημόνως παρεσκευάσθαι χρήσθαι. Ἄτόπον μὲν τ᾽ ἂν εἴη, καὶ ὡς ἀληθῶς μικρογνώμονος τινὸς ἀνδρὸς καὶ ὀλίγου τὴν φύσιν καὶ ἀτελοῦς καὶ ἀνεπιστήμονος τῆς , ὥςπερ ἐν ὑποκρίσει , ταύτης ζωῆς , ὅςτις δεσπότου μὲν καὶ τυράννου τινὸς ἴσως καὶ ἄρχοντος οἷός τε ἐστι προσωπείον ὑποδῦναι καὶ ὑποκρίνασθαι , ὑπηρέτου δὲ ἢ ἀγγέλου , ἢ κήρυκος , ἢ ἀγρότου , ἢ ἄλλου τινὸς τῶν ἐν τῷ δράματι μηκέθ' οἷός τ᾽ ἂν εἴη προσωπεῖον καὶ χρῆσιν ὑποκρίνασθαι , ἀλλ᾽ ἀμαθὴς καὶ ἄτεχνος τάλλα πάντα ταῦθ᾽ ὁρῶτο , ἢ δυςχεραίνοι τῷ διατιθεμένῳ καὶ διανέμοντι πάνθ᾽ ἕκαστα , καὶ διαλοίδο ορεῖται ται , ὡς μὴ τῶν προςηκόντων καὶ οἰκείων τυγχάνων , ἀλλ᾿ ἀναξίων τῆς ἑαυτοῦ φύσεως καὶ τέχνης καὶ τύχης. Μαίνοιτο μέν T ἂν , ὅςτις οὕτω χρῷτο, καὶ ληρῶν ἐλέγχοιτο, ἢ ἀγνοῶν , ἃ μὴ χρῆν , ἢ περὶ τῆς ἐν Δελφοῖς 4 σκιᾶς κατὰ τὴν παροιμίαν καὶ πραγμάτων ἀνυποστάτων πράγματ᾽ ἔχων ἀκαιρίᾳ μεγίστῃ.",
      "Οὕτω δὴ παντάπασιν ἀλλοτριώτατόν ἐστι παντί, ὡς ἔφην , ἐπιστήμονι τοῦ ζῆν , πρὸς μὲν τάδε παρεσκευάσθαι καλῶς τῶν κατὰ τὸν βίον ξυμα πιπτόντων , πρὸς δὲ τάδ᾽ αὐτῶν μηκέτι , ἀλλ᾽ ἀμαθῶς ἔχειν καὶ δυσχεραίνειν , εἰ γένοιτ᾽ αὐ τὸν σφίσι ξυλλαγχάνειν , καὶ παραβάλλεσθαι , καὶ τάδε μὲν ἐὐ μάλει προςίεσθαι , καὶ πρὸς ἑαυτοῦ ποιεῖσθαι, καὶ πρόθυμον ἑαυτὸν τούτοις παρέχειν · πρὸς ταῦτα δ᾽ ἄλλα μὴ ἔχειν εὖ χρῆσθαι , ἀλλ᾽ ἀποτρέπεσθαι καὶ φεύγειν , ὧν μὴ ἔξεστιν. ᾿Αλλ᾽ ἀνάγκη πᾶσα καὶ ταῦτ᾽ , ἐπειδὴ ξυνέπεσε , διοικεῖν εἰς τάμεινον , καὶ κατὰ πᾶν τὸ γιγνόμενον εὖ, εἰ δὲ μὴ , φευ ξεῖσθαι μὲν αὐτῶν οὐκ ἂν οἷός τ᾽ εἴη , κἂν ἀηδῶς , κἂν ὅπως ποτ᾽ ἔχοι. Γέλωτα δ᾽ ὀφλή σει καὶ μέγιστον ἀμαθίας ἔλεγχον , ὡς ἄνευ προνοίας καὶ τῆς ὀφειλομένης πάσης παρασκευῆς καὶ τῶν λογισμῶν προλήψεως τῶν βιω τικῶν δραμάτων πειρώμενος. ᾿Αλλ᾿ ὡς μὲν ταῦτ᾽ ἀληθῆ καὶ κατὰ πᾶν τὸ εἰκὸς , ἃ φαμὲν , εἴρηται , δῆλον οἶμαι παντὶ νοῦν ἔχοντι. Καὶ οὕτω δὴ παρασκευαστέον ἐξ ἀνάγκης παντὶ, καὶ μετὰ τοιαύτης τῶν λογισμῶν προθέσεως δοτέον ἑαυτὸν τῷ βίῳ καὶ τοῖς πράγμασιν , ὅτι δ᾽ ὅμως ἔν τισιν ἄρα παρὰ γνώμην καὶ βού λησιν ἀπαντῶσιν , ἀλγεῖν αὖθις ἔστιν ἀνάγκη τοῖς ἐν σώματι καὶ κατ᾿ ἀνθρωπίνην ζῶσι φύσιν, κἂν εἰ μάλιστα δύναιντο γεννικῶς καὶ σωφρόνως κρίνειν, καὶ ἴσως χρῆσθαι. Καὶ τοῦτο δὴ πᾶς ἂν ἀληθεύων οἶμαι φήσαι καὶ μη τἀλλότρια καὶ πόρρω τῆς φύσεως καὶ τὰ μὴ ὄντα προςποιούμενος,"
    ]
  }
}