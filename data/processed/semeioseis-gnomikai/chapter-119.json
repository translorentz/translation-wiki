{
  "chapterNumber": 119,
  "title": "Ὅτι οὐκ ἔστιν ἐν ἀνθρώποις ἐξ ἀρχῆς εἰς τέλος τοῦ βίου",
  "sourceContent": {
    "paragraphs": [
      "ἄκρατος ἀνιαροῦ τινος εὐδαιμονία, καὶ ὅτι δεῖ τὰς τῶν μεγάλων εὐτυχιῶν ὑποβλέπεσθαι μεταβολάς . Πλεῖστα μὲν δὴ καὶ πλείστοις ἄλλοις , ἀλλὰ καὶ ἡμῖν οἶμαι εἰς εἰς τὸ τὸ τῆς εὐπραγίας ἄπιστον καὶ ἀνθρώποις ἀβέβαιον εἴρηται , ἀλλὰ καὶ αὖθις οὐχ ἥκιστα νῦν μέτρι᾽ εἰρήσεται περὶ τούτου, καὶ ὅπως οὐκ ἔστιν οὐδενὶ τῶν ἀπὸ τοῦ παντὸς αἰῶνος ἐνιδεῖν ἄκρατον εὐτυχίαν , καὶ ἀμιγῆ παντὸς ὁπηοῦν λυποῦντος καὶ συμπαραμείνασαν εἰς τέλος. ᾿Αλλ᾿ ἄρα καὶ τὰς μεγίστας κατ᾿ ἀνθρώπους εὐδαιμονίας τοῦτο μὲν ὁρᾶν ἐστι διατεμνομένας ἐν μεταβολή, καὶ οὐ μέχρι παντὸς οὐδ᾽ εἰς μήκιστον ἱκνουμένας ἀπαθεῖς καὶ ἀσύλους, τοῦτο δὲ καὶ συμφυροL συνδιατ. , C. Μου, συνδιατιθορέα μένας ἀλγεινοῖς οὐκ ὀλίγοις ἢ σωματικαῖς τληπαθείαις πονήρως ἐχόντων τῶν ἐν πράγμασιν εὐετηρίᾳ χρωμένων ἀνθρώπων , ἢ φαύλαις συζυ γίαις οϊκοι μάλιστα πιεζομένων , ἢ φιλτάτων ἐρημίᾳ , ἢ φιλτάτων ἀποβολῇ , ἢ φιλτάτων ἀχρη στίᾳ καὶ φαυλότητι, ἢ ἐπαναστάσεσιν ἔστιν ὅτε καὶ ἐναντιόφροσι λογισμοῖς, ἢ πάσαις ἄλλαις δή τισὶ τύχης ἀντιπνοίαις καὶ ῾ ) ἀντιπράξεσι μὴ συγχωρούσαις τῷ δρόμῳ τῶν ἀγαθῶν , μήδ᾽ ἐξ οὐρίου φέρεσθαι τῇ εὐπραγίᾳ. Καὶ τοῦτο ῥᾷστα δὴ πᾶσι καὶ περὶ πάντας οὕτω γε καθορᾶν ἐστι , καὶ ὅςτις ἂν βούλοιτο πολυπραγμονεῖν καὶ ἐπισκέπτεσθαι , καὶ τοὺς ἄκρᾳ δοκοῦν τας εὐδαιμονίᾳ συνεῖναι καὶ μακαριζομένους ὑπὸ τῶν πολλῶν ταῖς μεγάλαις τῆς τύχης χάρισιν , εὖ μάλ᾽ ὄψεται συνόντας καὶ αὐτοὺς ἐν πολλοῖς τισιν ἀηδίᾳ καὶ δυςχερείαις κάμνοντας, καὶ οὐκ ἂν ἀτυχήσαι τὰ κατ᾿ αὐτοὺς βασανίζων καὶ ἐρευνώμενος μὴ ξυνιδεῖν ἄττα δὴ προσόντα λυποῦντα, καὶ τοῖς κατ᾿ εὐχὴν ὑπεναντίως ἔχοντα, ἢ καὶ ταῖς ἀληθείαις οὕτω, ἢ αὐτοῖς γε ὅμως οὕτω δοκοῦντα, καὶ μηδὲν ἧττον ἀνιῶντα, ἢ εἰ καὶ τῷ ὄντι κατὰ φύσιν ἀνιᾷν η ἔχει· οὕτω δὴ καθόλου παρ᾿ ἀνθρώποις οὐδὲν ἄκρατον ἀγαθὸν , οὐδ᾽ ἀμεγὲς εὐφρόσυνον.",
      "Ταῦτ᾽ ἄρα καὶ τινες ουκ ἀλόγως ἐν μεγάλαις εὐτυχίαις σχεδίως εὐδρομούσαις ὑφορῶνται καὶ ὑποπτεύουσιν , εἰ μὴ κατακλῶνταί τισὶν ἀμηγέπη δυςχερείαις καὶ ἀλγεινοῖς , ἐν μέσῳ μεγά λας ἔπειτα μεταβολὰς καὶ βαρείας τύχας ἑξῆς. καὶ τέλη πραγμάτων. ἀνιαρώτατα. Καὶ πολλοὶ μὲν οὕτω τῶν συνετῶν καὶ νοῦν ἐχόντων ὑφο ρῶνται περὶ ἄλλων εὖ πάνυ τοι φερομένων τοῖς πράγμασιν , ἔνιοι δὲ καὶ αὐτοὶ περὶ ἑαυτῶν οὕτω σωφρονέστερον ἴσως ἢ κατὰ πολλοὺς συλλογιζόμενοι , καὶ δεδιότες περὶ σφίσιν αὐτοῖς τὸ κατ᾿ ἀνθρώπους ἀδύνατον , καὶ ὃ μὴ πέφυ κεν εἶναι , μήτε ποτὲ γέγονε τῳ τῶν ἐκ τοῦ παντὸς αἰῶνος ἀνθρώπων, μήτ᾿ ἔστι, μήτε γε νήσεται. Καὶ κατεύχονταί τινες ἐνίοτε καθ ἑαυτῶν καὶ τινος πικρᾶς τύχης καὶ ἀνιαρᾶς ἀφορμὰς ἐν πολλοῖς, οἷς ἄρα˙ σύνεισι χρηστοῖς , καὶ ἴσως γε μετριώτερον ἐχούσας, ὡς ἂν δὴ μήποτ᾽ ἐν ἀμιγεῖ τῶν κακῶν εὐκληρίᾳ χρόνιοι βιοῦντες κακῶς ἔπειτ᾿ ἀπαλλάξαιεν τελευτῶντες, ὡς ἀδύνατον ὂν καθάπαξ διὰ πάσης τῆς ζωῆς εὐετηρίᾳ πάσῃ χρήσασθαι, καὶ ἀζημίως ἀνύσαι πάντων ἀγαθῶν. Καὶ σοφὸν ἥγηνται πρὸς πολ λοῖς ἴσως ἄλλοις , ὅσοι καὶ ἴσασιν ἄττὰ δὴ, καὶ τὸ τοῦ Αἰγυπτίου Αμάσιδος περὶ τοῦ Σαμίου Πολυκράτους , ὃς ἄρα δὴ προὐδίδασκε μὲν τὴν ἀρχὴν ὑφορᾶσθαι Πολυκράτῃ τὴν ἄνοσον παντάπασιν εὐπραγίαν , καὶ τὸν ἀπρόςκοπόν δρόμον τῆς ἀγαθῆς αὐτοῦ τύχης, καὶ οἰκονομῆσαι τρόπῳ γε τινι λύπης ἀφορμὴν ἑαυτῶ , καὶ τιν᾿ ἐγκοπὴν τῆς βιοτικῆς εὐπλοίας καὶ τῆς ἀγαθῆς τύχης ἐπήρειαν. Ἐπεὶ δ᾽ ἔγνω καταπεισθέντα μὲν Πολυκράτην ταῖς ἀγαθαῖς ὑπομνήσεσι καὶ βουλαῖς, καὶ τὸν πολυπόθητον δακτύλιον ἐν πελάγει κατὰ βυθοῦ ρίψαντα, καὶ ζημίαν ἑαυτῷ καὶ ἀνίαν χειροποίητον πλεί στην , ὅσην αὐτῷ μάλιστα τῷ περὶ τὸν δακτύ λιον πόθῳ μηχανησάμενον , τὴν τύχην δὲ τεράστια κἀνταῦθα καὶ οἷα κατ᾿ αὐτὴν ἀδόκητα δραματουργοῦσαν , καὶ εἰς χεῖρας ἀποδιδοῦσαν Πολυκράτει τὸν δακτύλιον αὖθις ἐν ἰχθύος κοιλίᾳ ταμιευθέντα , προπεμφθέντος ) ὑπὸ τῆς τύχης τῇ βασιλικῇ τραπέζῃ τοῦ Πολυκράτους, ὁ δ᾽ αὐτόθεν ἀπείπατο, διὰ πρεσβείας Αμασις τὴν φιλίαν τῷ Πολυκράτει, ὡς ἂν μὴ ὠφελείας τινὸς καὶ βοηθείας ὑπόχρεως εἴη τἀνδρὶ δεῆσαν ἐν μεγίστοις κινδύνοις , πάντως δὲ δεήσειν Πολυκράτει καὶ μὴ ἐξεῖναι διαφυγεῖν αὐτὸν τὰ κοινὰ κατ᾿ ἀνθρώπους καὶ τὸν βίον τῆς τύχης ἔθη καὶ νόμιμα , καὶ πάντως περιπεσεῖσθαι πράγμασιν ἀπευκταίοις καὶ τῆς πρὶν εὐφορίας ἐναντιωτάτοις. ᾿Ατὰρ δὴ καὶ οὐ μακρὰν ἕδειξεν, ὡς ἀσφαλὴς ἡ κρίσις , καὶ οἱ περὶ τῆς ἀπιστίας τῆς τύχης Αμάσιδος λογισμοί, καὶ κακῶς ἐτε λεύτα τὸν βίον καὶ τὴν προτέραν ἄκρατον εὐκληρίαν Πολυκράτης καὶ τὰ χρηστὰ πράγματα. Ἀλλὰ καὶ Φίλιππον τὸν Μακεδόνα βασιλέα φασὶν ἐπὶ πολλοῖς ἀγαθοῖς ἀγγελθεῖσιν αὐτῷ τῆς αὐτῆς ἡμέρας , ἐκ τοιούτων ἔοικε δή τινων λογισμῶν σωφρονικῶς ὡρμημένον ἀναδρα μεῖν αὐτόθεν εἰς τὸν αὐτοῦ Δία καὶ ἀναφθέγ ξασθαι · Ω Ζεῦ , μίξον τὶ τοῖς ἀγαθοῖς καὶ δυςτύχημα , εὐ μάλα δὴ ξυνορῶντα , μᾶλλον δὲ ὑφορώμενον καὶ δεδιότα τὸ πολύδωρον τῆς τύχης, καὶ τὴν ἀφθονίαν καὶ ἑτοιμότητα τῶν παρ᾿ αὐτῆς χαρίτων , ὡς ἄρα δὴ μὴ ἐξὸν ὅλως ἄνθρωπον ἀκράτως διὰ πάντων εὐ πράττειν, καὶ μὴ μεταλαμβάνειν καὶ τῶν ἐκ τῆς ἐναντίας καὶ ἀηδοῦς ἕξεως, καὶ τὴν τύχην καὶ τὴν φορὰν τῶν πραγμάτων , μὴ τὸ πιστὸν ἔχουσαν ἀεὶ, μηδὲ τὴν αὐτὴν ἐπὶ πλεῖστον καὶ ἑνοειδή μέ νουσαν καὶ τηροῦσαν τὴν εὐγενῆ καὶ ἐλευθέριον φύσιν καὶ τῶν ἀγαθῶν πολυδότειραν , ἀλλ᾿ ἀεὶ κατὰ τὸν βίον , ἄνω καὶ κάτω χωροῦσαν , καὶ τὶ μὲν κλίνουσαν καὶ συνέλκουσαν ἐπὶ τὰ δεξιὰ , τὶ δ᾽ ἐπὶ θάτερα. Καὶ ἀγαπητὸν ἂν εἴη καὶ κατ᾿ εὐχὴν ὄντως , ὅτῳ μὴ ξυνέλαχεν ἐν τοῖς ἐχθίστοις καὶ χαλεποῖς τοῦ βίου πλεῖστον παραβάλλεσθαι , καὶ πλεῖονἢ ἐν τοῖς χρηστοῖς , ἐπεὶ καὶ τοῦτο μάλιστ᾽ ἐστὶ τῷ ὄντι συνηθέστερον ἐν ἀνθρώποις νικᾷν μᾶλλον τὰ χερείονα καὶ πλεονεκτεῖν , ἢ κατὰ τὴν τῶν ἀγαθῶν μετουσίαν , καὶ κοινωνίαν. Καὶ μικρῶν τινῶν γλυκασμάτων ἡ τύχη πολλάκις γεύσασα πλεῖστ᾽ ἔπειτ᾽ αὖθις ἐπιφέρει , καὶ μεταλαμβάνειν δίδωσι τῆς ἀηδοῦς καὶ βαρείας μοίρας · πὰρ δ᾽ ἑνὶ ἐσθλῷ δύο , φησὶν Ὅμηρος , πή ματα , καὶ οὐ δύο μόνον , ἀλλὰ καὶ πλεῖν ἔτι πολλάκις, καὶ οὔτ᾽ ἀριθμῷ νικῶντα μόνον καὶ πλεονάζοντα , ἀλλὰ καὶ ταῖς ὑπερβολαῖς τῶν δυνάμεων *ἕκαστον ἀνίσως ἐνίοτε καὶ μὴ ξυμμέτρως ἔχει πρὸς τὴν τῶν ἀγαθῶν φθάσασαν μετουσίαν. Καὶ τοῦτ᾽ ἄρα πάλιν αὐτὸν τὸν Ὅμηρον ὑπομιμνήσκειν καὶ ἀναδιδάσκειν πειρώμενον , καὶ δῆλον μάλιστ᾽ ἀνθρώποις ποιούμενον , ὡς ἂν δὴ καὶ σωφρονεῖν αὐτοὺς καὶ μετρίως ἀνύτειν τὸν βίον· δύο μὲν ὑποτίθεσθαι τοὺς Διὸς πίθους, τὸν μὲν ἀμιγῆ, κακῶν μόνον πλήρη , τὸν δ᾽ ἐξ ἀμφοτέρας τῆς ἕξεως, καὶ τῶν φαύλων καὶ τῶν χρηστῶν πλήρη , καὶ νῦν μὲν λαμβάνοντα ( τοῦ ἑνὸς τῶν πίθων τὸν Δια παρέχειν ἀνθρώποις ἀφθονίαν κακῶν καὶ διὰ πάντων μετουσίαν ἀηδίας καὶ χαλεπῶν πραγμάτων , νῦν δὲ πρὸς τὸ εὖ ποιεῖν , ὡς ἄρα ἔνεστιν ὡρμημένον οἷς ἂν ψηφίζοιτο , λαμβάνοντα θατέρου τῶν πίθων παρέχειν ἀναμὶξ ἀγαθά τε καὶ ἀνιαρὰ, ὡς τοῦτ᾽ ἂν ἀμέλει κατ' ἀνθρώπους τὸ γιγνόμενον τῆς εὐπραγίας, καὶ τὸ πάνυ τοι μακάριον, ἣν ἄρα δὴ πλεονάζη τἀγαθὰ τισὶν ἐνίοτε τῇ νομῇ. Ακρατόν γε μὴν καὶ ἀμιγῆ παντὸς ἀνιαροῦ χορηγίαν οὐχ οἷόν τ᾽ ἐφ᾽ ὁτῳοῦν τῶν πάντων ἀνθρώπων ὀφθῆναι , ἐπεὶ καὶ τρίτον πίθον ἐς τοῦ Διὸς Ὅμηρος οὐκ εἶναι φησὶν, ὥςπερ δὴ τῶν φαύλων μόνων, οὕτω δὴ καὶ τῶν ἀγαθῶν μόνων πλήρη , ὡς ἂν κὰν τεῦθεν ἀμιγὴς εἴη καὶ μονοειδὴς τοῖς ἀνθρώ ποις χορηγία παρὰ τοῦ νέμοντος τὸ ξυλλαγχά νον ἑκάστοις. Καὶ Ὅμηρος μὲν οὕτω καὶ σοφῶς εἰκάζοι τὰ κατ᾿ ἀνθρώπους, οἷα δὴ τὰ παρ᾿ ἐκείνου πάντα θαυμάζειν ἄξια τῷ καιρίῳ τῶν ἐπιβολῶν. Ὅςτις ἂν ξυνορᾷν οἷός τ᾽ εἴη πανσόφως τὸν ἄνδρα , καὶ ξυνγέναι λοιπὸν ῥᾴδιον , ὡς οὐκ ἔστι μήποθ᾽ εὑρεῖν παρ οὐδενὶ κατὰ τὸ λόγιον ἄλυπον βίον , οὐδ᾽ εὐδαιμονίαν ἀσάλευτον , καὶ μὴ μεταβάλλουσαν ὁπηοῦν , μηδὲ νοσοῦσαν τὸ μέρος, ἀλλ᾽ ἐξ ἀρχῆς εἰς τέλος περιγινομένην, καὶ ὥςπερ ἀγωνιστὴν ἀριστέα δραμοῦ ἀπ᾿ αὐτῆς τῆς τῶν πραγμάτων πρώτης ὁρμῆς ὁτῳοῦν καὶ κινήσεως εἰς τὸ πέρας τοῦ βίου διὰ πάντων ἀπρόσκοπον , καὶ μὴ τραπεῖσαν ὁτὲ, μηδὲ ξυμπεσοῦσαν σκώ λοις ἐν μέσῳ τισὶ, μηδέ γε μὴν ὀκλάσασαν ὁτιοῦν τοῦ τόνου καὶ τοῦ δρόμου καὶ τῆς τῶν ἀγαθῶν εὐφορίας."
    ]
  }
}