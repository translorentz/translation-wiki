{
  "chapterNumber": 99,
  "title": "Περὶ τῆς ᾿Αθηναίων πολιτείας (On the Constitution of the Athenians)",
  "sourceContent": {
    "paragraphs": [
      {
        "index": 0,
        "text": "Πολλάκις ἔγωγ᾽ οἶδα περὶ τῆς ᾿Αθηναίων τὲ ') καὶ Λακεδαιμονίων πολιτείας σκέψιν ἐπ᾿ ἐμαυ-τοῦ ποιούμενος , καὶ πρὸς ἐνίους δὴ τῶν ξυν-τυγχανόντων μοι , οἷαδὴ πολλάκις ξυμβαίνειν εἴωθε , λέγων , ἃ περὶ αὐτῶν ξυνεώρακα , ὡς ἄρα δὴ πόλεις αὗται τὸ ἀρχαῖον ἐν Ἕλλησιν ἀνα-φηρίστως τὰ πρῶτα φερόμεναι, καὶ πρὸς ἀλλήλας ὑπόπτως ἀεὶ καὶ φιλονείκως ἔχουσαι περὶ τῶν ἑλληνικῶν πραγμάτων καὶ τῆς ἀρχῆς ἐφά-μιλλά πως εἶχον , καὶ παρὰ μέρος ἀντεποιοῦντο τῶν πραγμάτων , καὶ τῆς τῶν Ἑλλήνων προστασίας παρὰ μέρος ἐτύγχανον , νῦν μὲν ἡ Λακεδαιμονίων , νῦν δὲ ἡ ᾿Αθηναίων ἐκ τῶν ἐναν-τιωτάτων ἐνστάσεων καὶ πολιτευμάτων, καὶ καιθάπαξ ἠθῶν τε καὶ ἐθῶν ὁρμώμεναι· οὔτε γὰρ ἄλλη τις ἄκρατος οὕτως ἐν Ἕλλησιν ὡς ἡ τῶν ᾿Αθηναίων δημοκρατία , οὔτ᾽ ἄλλη τις εὐλαβεστέρα τῶνΛακεδαιμονίων ἀριστοκρατία πλεῖστον διαγενομένη χρόνον ὤφθη. Δοκεῖ δὲ μοι καὶ νῦν ἐπελθὸν ὅπως ἄρα περὶ τῶνδε διαλαβεῖν τῶν πόλεων , ὡς ἀμέλει διαφόρως ἐχρήσαντο τῇ τοῦ βίου ἀγωγῇ , καὶ οἱ ᾖδὴτὸ γέμοι δοκεῖν βελτίονι κὰκτίνων ἀφορμῶν τὸ πρωτεύειν εἶχον ἐν Ἕλλησι , καὶ διεδέχοντο παρὰ μέρος, ὡς είρηται , τὴν κατ᾿ αὐτοὺς ἀπ᾿ἀλλήλων ἀρχὴν. Δοκοῦσι μὲν οὖν οἱἝλληνες τὸ πρῶτον ὑπὸ βασιλέων κατὰ μέρος ἄγεσθαι πλείστων ὄντων , καὶ σχεδὸν κατὰ πόλιν ἰδί᾽ ἑκάστην καὶ ἔθνος τῶν ἑλληνικῶν , ἀλλ᾽ οὐχ ὑφ᾽ ἕναδή τινασυντεταγμένων , ὅτι μὴ καθ' αἵρεσιν ἑκάστοτ ἐν χρείᾳ , ὡς ἄρ᾽ ἐχρήσαντο τὸν τρόπον τοῦτον εὖγε δῆλον ἐπὶ τῶν Τρωϊκῶν ᾿Αγαμέμνονα τὸν ᾿Αργεῖον προστησάμενοι , ἀλλ᾽ ἦπερ ἔφην , ἕκα-στοι κατὰ πόλεις αὐτῶν καὶ ἔθνη βασιλεῦσιν ἤγοντο , κατὰ διαδοχὴν μὲν ἐκ κλήρου , οὐ μὴν ἄκρατον μοναρχίαν καὶ ἀνεύθυνον καθάπαξ ἔχουσιν , ἀλλ᾽ ὡς ἂν δὴ καθ᾽ αἵρεσιν καὶ τρό-πόν τινα, μηδὲ δεσποτικῶς , ἀλλ᾽ ὀλιγαρχικῶς, εἴτουν ἀριστοκρατικῶς. Ταῦτ᾽ ἄρα καὶ μεθ᾽ὕστερον εἰς ὀλιγαρχίας προδήλους ῥᾷστα μετέ-βαλον , τέως μέν γε , ήπερ ἔφην , κατὰ μέρος ἑλληνικαὶ πόλεις αἱ πᾶσαι καὶ χῶραι βασιλεῦ σινεἶκον , καὶ δεσποτικοῖς προςεῖχον σκήπτροις, τὰ μὲν πειθηνίως ἄγουσι καὶ ξυναιρέσει τῶν ὑπὸ χεῖρα καὶ νομίμοις κρατοῦσι , τὰ δὲ καὶ βίᾳ. Προςεῖχον δὲ μάλιστα καὶ τῇ θαλάττῃ τὸ ἑλληνικὸν ἐξ ἀρχῆς , καὶ τοῦτο μὲν νήσους ᾤκουν αὐτοὶ καὶ κατεπολίσαντο μὴ μόνον τὰς ἀξιολόγους περὶ τὸν Αἰγαῖον , καὶ ὑπὲρ αὐτὸν ἔτι πω νήσους, ἀλλὰ καὶ ἄττα δῆτ᾽ ἐν μέσῳφαῦλα καὶ λυπρὰ νησίδια, καὶ πάσης εὐγενείας καὶ χάριτος ἐρημίᾳ καὶ ἀωρίᾳ πλείστῃ ξυνόντα, τοῦτο δὲ καὶ ὅσοι κατ᾽ ἤπειρον ᾤκουν , ἔγγιστα παράλιοί γε ᾤκουν , καὶ οὐ πολλῶν γε σταδίων ἦν ἀριθμὸς , ὡς εἰπεῖν , εἰς μεσόγαιαν ἐξ αἰγιαλῶν , ἔνθα τὰ τῶν Ἑλλήνων ἐτελεύτα πράγματα, καὶ πλεῖστὸν γ᾽ ἔοικεν ἀπάκτιοι τῶν ἄλλων Ἑλλήνων ᾤκουν , ὅσοι καὶ ᾤκουν τὰ μέσα Πελοποννήσου. Καθόλου γε μὴν , ὡς ἔφην , τῇ θαλάττῃ προςεῖχον , καὶ τοῖς κατ᾿ αὐτὴν ἐχρῶντο πράγμασι , καὶ θαλαττοπόροι μάλιστ᾽ ἀπεδήμουν τῶν οἴκοι δι᾽ ἐμπορίας , διὰ πολέμια ἔργακαὶ ἀποικίας, εἴπη παρείκοι τοῦ γένους ναυ-στόλοις ἔπεμπον. Δοκοῦσι δὲ τὸ ἀρχαῖον μάλιστα Κρῆτες ἐν Ἕλλησι πρωτεῦσαι , καὶ σχεδὸν αὐτοί γε τῆς θαλάττης ἐκράτουν , οὐ μόνον διὰ τὸ ἐπικαίρως τὴν νῆσον ἔχειν πάσης τῆς θαλάττης κατὰ τὴν θέσιν , καθὸ δὴ καὶ Θου-κυδίδης καὶ ᾿Αριστοτέλης ἐπικαθῆσθαι πάσης τῆς ἑλληνικῆς τὴν νῆσον φασὶ, καὶ οὐ τοῦτο διὰ τὸ ἐκράτουν. μᾶλλον, ἢ καὶ πάσης καθάπαξ τῆς θαλάττης , ὡς ῥᾴδιόν ἐστιν ἐφορωμένοις ξυλλογίζεσθαι , καὶ πρό γε αὐτῶν ὁ ποιητὴς Ὅμηρος μέσην ἐνὶοἴνοπι πόντῳ κεῖσθαι τὴν Κρήτην λέγων · ἀλλ᾽ ὅτι καὶ καλλίστοις ἐκ μακροῦ νομίμοις καὶ τὰ οἴκοι καὶ τὰ ἐκτὸς , καὶ οὐχ ἥκιστα δὴ τὰ πολέμια Κρῆτες ἐχρήσαντο , καὶ οὐ μόνον ἴσχυσαν ἐντεῦθεν ἐπὶ τῆς θαλάττης τὸ ἀρχαῖον, ἀλλὰ καὶ κάλλιστ᾽ ἐπολιτεύσαντο , οὐκ οἶδ᾽ ὡς εἴ τινες ἄλλοι τῶν Ἑλλήνων. Καὶ τοσούτῳ γε τοῦτο μετ᾿ ἀληθείας εἴρηται , ὅσῳδὴ καὶ οἵτινες ἄρα χρόνοις ὕστερον βέλτιον ἢ κατ᾿ ἄλλους ἐπολιτεύσαντο τῶν Ἑλλήνων κατ᾿ αὐτοὺς ἐζήλωσαν Κρῆτας , καὶ τοῖς ἐκείνων φθάσασιν ὑποδείγμασι βέλτιστ᾽ ἐνόμισαν , καὶ κατεστή σαντο καὶ κατεκοσμήσαντο τὰ σφέτερα αὐτῶν. Καὶ προϊὼν ὁ λόγος κατὰ καιρὸν οἶμαί γε ἐρεῖ, ἀλλ᾽ ὅπερ ἦν ἡ πρόθεσις αὐτῷ νῦν περὶ Αθηναίων ῥητέον , τῶν ἄλλων ἀποστάντι , καὶ ὅσα τῶν ἑλληνικῶν πόῤῥωθεν τῶν χρόνων ἀπὸ συντάξεων ἀρχαίων ξυνορᾷν ἔχομεν , καὶ κατα-λογίζεσθαι. Τοῦ γὰρ δὴ παντὸς ἑλληνικοῦ τῆς θαλαττίας , ὡς ἔφην , χρήσεως ἀντιποιουμένου , δῆλοί γε εἰσὶν Αθηναῖοι τὸ ἐξ ἀρχῆς καὶ αὐτοὶ χρώμενοι τὸν τρόπον τοῦτον ὑπὸ βασιλικοῖς πολιτεύμασι καταμεμερισμένοι τὴν ᾿Αττικὴν χωρητικαῖς ἀγροικίαις δή τισι , συνοικισθέντες δὲ ὑπὸ Θησέως πρώτου βασιλεύοντος , ὃν εἴρηται τρόπον τῆς χώρας εἰς κοινωνίαν πόλεως καὶ ἀγωγὴν συμπράξεων ἐν πολιτείᾳ , καὶ πολισθέν τεςτῷ τῆς᾿Αθηνᾶς ἐκεῖθεν ἐπωνύμῳ μέχρι καὶ νῦν ἄστει. ᾿Αριστοκρατικῶς ἔπειτ᾽ ἤχθησαν μεταβαλόντες τὸ πρὶν ἔθιμον Θησέως αὐτοῦ μάλιστα εἰς τοῦτ᾽ ἀρχὴν ὑποθεμένου , κατ᾿ ὀλίγον δ᾽ αὖθις ἅτεδὴ μάλιστα τῇ θαλάττῃ χρώμενοι , καὶ χρήσιμον εἰς τὴν πρόθεσιν ταύτην νομίζοντες τὸ πλῆθος , ὡς μὴ ἄρ᾽ ἐξὸν ἢ μετὰ τοῦ δήμου καὶ τῶν πολλῶν ἀνύτειν ὁπηοῦν περὶ τὴν θαλαττουργικὴν ταύτην τοῦ βίου χρῆσιν."
      },
      {
        "index": 1,
        "text": "Κἀντεῦθεν θεραπεύοντες τοὺς πολλοὺς τῆς πόλεως, μᾶλλον δὲ ἑκόντες τὲ καὶ ἄκοντες ὑπ᾿αὐτῶν δουλούμενοι μᾶλλον ἢ πείθοντες αὐτοὺς , ναυτικὴ γὰρ ἀναρχία κρείσσων, φησὶ , πυρὸς, ἔλαθον ὡς εἰπεῖν ἐκκλίναντες εἰς δημοκρατικὴν πολιτείαν , καὶ κατ᾿ ὄχλον στασιώδη διοικούμενοι. Κἀντεῦθεν αὖθις ἡ τυραννικὴ τῶν Πει-σιστρατιδῶν ἀρχὴ χώραν λαμβάνει , - καὶ γὰρ οὕτω δὴ μάλιστα φιλεῖ ξυμβαίνειν ἐξ ἀκράτου καὶ ἀλογίστου καὶ στασιώδους δημοκρατίας ἡ τυραννὶς ἀναφύεσθαι , — καὶ πλεῖστον δὴ χρόνον λοιπὸν᾿Αθηναίων ἡ πόλις ἐτυραννεῖτο τοῖς ἀπὸ Πεισιστράτου , καὶ ὡς ἀληθῶς μὴ μάλα του , μηδὲ παντάπασιν ἀηδῶς , εἰσὶ γὰρ οἱ τῶν Πεισιστρατιδῶν νομίμως ἄρχειν ἐπειρῶντο , καὶ πάσης ὕβρεως ἀλλότριοι. Καὶ μάλιστα κατεκοσμήσαθ᾽ Ἵππαρχος ἐκ τοῦδε τοῦ γένους ᾿Αθήνας τὴν πόλιν, ὡς οὐ τις ἄλλος τῶν ἐκ τῆς ἰσονομίας πρό τερόν τε καὶ ὕστερον πολιτικῶν ἀνδρῶν περι-φανῶν. Ἔπειτ᾿ ἄρα χρόνῳ μόλις περιγενόμενοι τῆς τυραννικῆς ἀγωγῆς , καὶ μάλισθ᾽ ὁ δῆμος ἐν τούτοις δραστικοὶ καὶ χρήσιμοι γεγονότες μετὰ τὴν κατάλυσιν τῆς τυραννίδος ἔτ᾽ αὖθις πλεῖστον ἴσχυον , καὶ δημοκρατικῶς , εἰ δή τις καὶ ἄλλη πόλις, ἤγεθ᾽ ἡ πόλις᾿Αθῆναι καθάπαξ ἐκεῖθεν εἰς μακρὸν μέχρι καὶ ὑπὸ Μακεδόνας καὶ Ῥωμαίους ἔπειθ᾽ ὕστερον δεσποτικῶς κατὰ πάντων , ὡς εἰπεῖν , κρατοῦντας ἐγένοντο , τέως δὲ πολλῶν , ὡς ἔφην , τῶν χρόνων δημοκρατική πολιτεία , Αθηναῖοι κατὰ τοὺς ἑλληνικοὺς ἄνωχρόνους τοῖς Σόλωνος μάλιστα νομίμοις ἐχρῶντο."
      },
      {
        "index": 2,
        "text": "Καὶ δοκεῖ γὰρ ὁ Σόλων οὐκ ἄλλως ἔχων χρή-σασθαι νομοθέτης ἀνῃρημένος διὰ τὸ τοῦ δήμου κράτος τῆς θαλαττίας ἕνεκεν χρήσεως , ἧς ἐξ ἀνάγκης Αθηναῖοι ἐπειρῶντο , τὴν πᾶσαν τῶν νόμων αὐτῶν συνταξιν τῇ δημοκρατίᾳ νεῖμαι πρὸς τὸ βέλτιστον , ὡς οἷόν τ᾽ ἦν, ἀνὴρ κατακλείων τὴν ἄσχετον καὶ ἀκόλαστον δημοτικὴν ἰσχὺν , ἧς ἦν τὸ κράτος διὰ τὴν ἀναγ-καστὴν , ὡς ἔφην , τοῦ βίου χρῆσιν , οὐ γὰρ ἦν ἄλλως , ὡς εἴρηται , τοῖς νόμοις ἐπιχειρῆσαι , καὶ σοφὸν ἔδοξε τὴν ἄλογον καὶ ἀκρατῆ δυναστείαν μεταβαλεῖν ὁπηοῦν , καὶ διοικῆσαι πρὸς εὐνο-μουμένην καὶ πειθήνιον ἀγωγήν. Ταῦτ᾽ ἄρα καὶ βέλτιον μὲν ἢ πρότερον τοῖς αὐτοῦ νόμοις εἶχον Ἀθηναῖοι , οὐ μὴν ἀλλὰ καὶ ἀεὶ νοσερῶς , καὶ ὁ δῆμος ἐνετρύφα τῇ ἐξουσίᾳ , καὶ τοὺς εὐγενεῖς ῥᾷσθ᾽ ἑωρᾶτο , καὶ ἐκ τοῦ τυχόντος ὑβρίζων , καὶ δημαγωγοὶ τὴν ὑπόκουφον καὶ ἀβελτέραν ἰσχὺν τοῦ· πλήθους ὑποδυόμενοι καὶ προςποιούμενοι πᾶσαν εὔνοίαν αὐτοῖς καὶ κολακείαν θράσους ἐμπίπλων καὶ ὑπανῆπτον κατὰ τῶν ἀστείων. Φύσει δὲ καὶ νεωτεροποιὸν ἦν ὁ τῶν ᾿Αθηναίων δῆμος , καὶ θερμοὶ τὰς φύσεις καὶ ταχεῖς ἐπιχειρεῖν ἦσαν κατὰ πάντων πραγ-μάτων, καὶ τολμηταὶ πρὸς πάσας ἐπιβουλάς."
      },
      {
        "index": 3,
        "text": "Καὶ μάλιστ᾽ ἐντεῦθεν οὐκ ὀλίγα ταῖς ὁρμαῖς κὰντοῖς ἀπροςδοκήτοις ἀνύτοντες ἐτύγχανον τοῦ σκοποῦ , καὶ ἅμα τῷ ἀνευλαβεῖ μάλιστ᾽ οὐ μετρίως ἐσφάλλοντο ταῖς τε ἀρχαῖς οἴκοι καὶ τοῖς βουλευτηρίοις ἀκολάστως χρώμενοι, καὶ ταῖς ἀνηνύτοις μὲν , ἀπαύστοις δὲ ἐλπίσι περὶ τῶν ἔξω προςκτήσεων τῇ κατὰ σφᾶς αὐτοὺς ἡγεμονίᾳ τὰς ἐπιθυμίας ἀορίστους ἔχοντες. Καὶ ὅλως τοιοῦτοί γε ἦσαν ᾿Αθηναῖοι δημοκρατού μενοι μετὰ τῆς εὐτραπελίας καὶ ὀξύτητος τοῦ ἤθους , οἷοι τὸν ἀεὶ χρόνον ἐν ταῖς τῶν πολλῶν γλώσσαις εἶναι , καὶ περιλαλεῖσθαι , ἢ πράττοντες γεννικὰ καὶ θαυμάσια οἷα , ἢ μέριστα δυς-τυχοῦντες, καὶ πονήρως πάνυ τοιπράττοντες."
      },
      {
        "index": 4,
        "text": "Καὶ τοιοῦτοι δὴ πεφυκότες , οἷοι , καθὼς ὁ Θου-κυδίδης φησὶ , μήτ᾽ ἔχειν ἠρεμεῖν αὐτοὶ , μήτ᾿ ἄλλους ἐᾶνἠρεμεῖν , ἀλλὰ πράγματ᾽ ἔχειν ἢ οἴκοι κατ᾿ αὐτοὺς , ἢ πρὸς τοὺς ἔξω, καὶ πράγματ᾿ ἄλλοις παρέχειν καὶ μὴ βουλομένοις μήδ᾽ἐννοοῦσιν ἐνίοτε. Τοιγαροῦν καὶ τῷ βασιλεῖ τῶν Περσῶν οὐκ ὀλίγα παρέσχον πράγματα μετὰ τὰς ἐν Μαραθῶνι καὶ Σαλαμίνι καὶ Πλαταιαῖς περιφανεῖς ἐκείνας ἑλληνικὰς νίκας , καὶ τοῖς πλείοσι τῶν Ἑλλήνων μετὰ τὰς νίκας ἐκείνας τῆς ἀρχῆς ἐπειλημμένοι, καὶ τοῖς μαχί-μοις ἔργοις καὶ φιλοτίμοις ἐνακμάσαντες, μέχρις οὗ τὸν τῶν ἁπάντων φθόνον, καὶ μάλιστά γε Πελοποννησίων ἐφ᾽ ἑαυτοὺς αὐξήσαντες, καὶ ὑπὸ τῆς ἄκρας φιλοπραγμοσύνης τὴν τῶν Λακεδαιμονίων εὐλάβειαν καὶ ἀπραγμοσύνην καὶ νωθρότητα καὶ μὴ βουλομένων ἀνεγείραντες καὶ μεταποιήσαντες καὶ κινήσαντες εἰς τὸ φιλαρχεῖν , καὶ πολλοῖς πάντοθεν περισχεθέντες πράγμασι τελευτῶντες κακῶς ἀπήλλαξαν. Τέως δ᾽ ὅμως καὶ περὶ τὰ πολέμια θερμότητί τε φύσεως καὶ δι᾽ ἐμπειρίαν ἐκεῖθεν μετὰ τὰ Μηδικὰ πλεῖστον ὅσον εὐδοκίμησαν , καὶ μάλιστα κατὰ θάλατταν καὶ τὰς ἐν αὐτῇ μάχας, καὶ πλεῖόν γε πάντων ἀνθρώπων σχεδὸν τῶν χρόνων ἐκείνων ἐκράτουν κατὰ θάλατταν Αθηναῖοι, καὶ μάλισθ᾽ ὡς Αἰγινητῶν περιεγένοντο , καὶ καταστρεψάμενοι τὰς ναῦς σφᾶς ἀφείλοντο."
      },
      {
        "index": 5,
        "text": "Ναυστολίας γὰρ μεγίστας καὶ πλείστας ὅσαςκαὶ συνεχεῖς ἐπὶ πάσης τῆς ἑλληνικῆς καὶ ἀπο-δήμους πορρωτάτω κατ᾿ Αϊγυπτον καὶ Κύπρον καὶ Φοινίκην καὶ πᾶσαν τὴν ἑώαν , καὶ τὸν Εύξεινον ἔπεμπον παντάπασιν ὑφ᾽ἑαυτοὺς ποι-ούμενοι τὰ κατὰ θάλατταν πράγματα. Καὶ ἐθαυμάζετό τε τῶν ᾿Αθηναίων ὁ δῆμος ἐπιεικῶς, σωφρόνως δὴ πάντως τοιούτοις καὶ τοσούτοις συνεξεταζόμενος ἔργοις , πειθοῦς ἔτι καὶ ἀγωγῆς ἕνεκεν ἀνόσου τὰ οἴκοι , μὴ γὰρ ἐξεῖναι πάντως εὖγε δῆλον, ὅτι δὴ μὴ καθ᾽ ἑαυτοὺς εὐεκτοῦντας οὕτω μεγίστοις ἐγχειρεῖν πράγμασι , καὶ κάλλιστα χρῆσθαι, καὶ δημοκρατίαν οὕτως ἄκρα-τον ὡς τὴν ᾿Αθηναίων καὶ πολυάνθρωπον συγ-κροτουμένην καὶ ὑπὸ ξένων παραδοχῆς."
      },
      {
        "index": 6,
        "text": "Ἐνο-μίζετο γὰρ αὐτοῖς καὶ τοῦτο, καὶ ξένους οὐκ ἀπωθοῦντο τῶν σφετέρων αὐτῶν , καὶ τῆς πολι-τικῆς κοινωνίας. Ωςπερ δὴ τοῦτο μάλιστ᾽ ἐτη-ρεῖτο τῇ Σπάρτῃ καὶ τοῖς Λακεδαιμονίοις , οὕτω δὴ πολυάνθρωπον καὶ ἄκρατον, ὡς εἴρηται, δημοκρατίαν κράξεσι μεγάλαις ἐνευδοκιμεῖν ἔγγιστ᾽ . οἴκοι, καὶ πορρωτάτω τῶν οἴκοι πρᾶγμα θαυμαστὸν ἐδόκει· καὶ δοκοίη ἂν εἰκότως ἀεὶ , εἰ μὴ τις ἔργον τοῦτο τῆς κατ᾿ αὐτοὺς σοφίας μεγίστης καὶ μεγαλοφυΐας κατὰ νοῦν θεῖτο."
      },
      {
        "index": 7,
        "text": "Σοφίας γὰρ δὴ πέρι τί τις ἂν ἔχοι λέγειν ; ὡς ἄρ᾽ ᾿Αθῆναι περιφανές τι ταμεῖον πάσης παιδείας καὶ πάσης ἰδέας λόγων κατ᾿ ἀνθρώπους ὤφθη, καὶ ὥςπερ ἄλλη τὶςἄλλου τῶν χρησίμων χώρα ἢ πόλις ἐξαίρετός ἐστιν εἰς φορὰν κατὰ τὸν βίον, οὕτω δὴ καὶ πόλις αὕτη τῆς κατὰ τὴν σοφίαν ἀνθρωπίνης εὐδοκιμήσεως."
      },
      {
        "index": 8,
        "text": "Καὶ προήνεγκε μὲν ἀνθρώπους τὸ ἐξ ἀρχῆς ἄριστα πεφυκότας καὶ τελεώτατα περὶ νοῦν τὸ καὶ τὰ λογικὰ πράγματα, οὓς δὲ καὶ ἄλλοθεν ἥκοντας ἐς αὐτὴν κατὰ σοφίας ἔρωτα καὶ παιδείας ἁπάσης ἄσκησιν ἐδέχετο , ὥςπέρ τι κοινὸν ἐργα-στήριον ἐπὶ πάσης τῆς γῆς τῆς τοιαύτης κατ᾿ἀνθρώπους ἐπαινετῆς ἕξεως ἀποτεταγμένον ἀπὸ Θεοῦ , ἄριστα δὴ καὶ τελεώτατα κατασκευαζομένη καὶ κατατεχνιτεύουσα τῶν αὐτῆς κατὰ τὸν νοῦν ἀγαθῶν ἐξέπεμπεν εἰς τὸν κοινὸν βίοντροφίμους τῆς κατ᾿ αὐτὴν εὐγενείας, καὶ κάλλιστεῖα τῆς ἀνθρωπίνης ἀπὸ πάσης φύσεως, Καὶ περὶ τούτου δὴ, ὅσα τὶς ἂν λέγων προςτιθείη καὶ φέροι ταῖς τῶν πολλῶν προλήψεσι , μάτην οὐκ οἶδ᾽ ὅπως πονῶν, ὅμοιον ἂν εἴη , ὥςπερ εἴτις κατὰ τὴν παροιμίαν γλαῦκα εἰς ᾿Αθήνας φέροι , τὰ πᾶσι προειλημμένα καὶ παν-τάπασιν εὖμάλα γνώριμα προδεικνύειν αὐτὸς, ὥςπερ ἄράτινα νέαν φορὰν ἐπιχειρῶν. Καὶ σιωπητέον ἂν ἴσως εἴη περὶ τούτων , ἔθ᾽ ἑξῆςπειρᾶσθαι λέγειν, τοσοῦτο μόνον ὑπειπόντας κατὰ τὴν πρὸ ὀλίγου πρόθεσιν , ὡς οὐδὲν ἂν ἄλλ᾽ αἴτιον εἴη , ὅςτις καλῶς συλλογίζοιτο τῆς κατὰ τὴν ἄκρατον δημοκρατίαν Αθηναίων ἐπί−νοσον κατὰ φύσιν οὖσαν ἐπὶ πλεῖστον κατὰ τοὺς ἄνωχρόνους εὐετηρίας καὶ περιφανείας ἐν πράγμασι καθ' Ἕλληνας καὶ βαρβάρους μὲν οὖν ἢ πάντως ἡ τῶν ἐξ αὐτῆς ἀνθρώπων κατὰ γνώμην εὐγενὴς φορὰ, καὶ πρὸς πάντα συνε-τῶς καὶ κατὰ καιρὸν τὸν ἐγχωροῦντα τρόπον εὖμάλα πεφυκυῖα χρῆσθαι."
      }
    ]
  }
}
