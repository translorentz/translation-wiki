{
  "chapterNumber": 117,
  "title": "Θεωρία ἐξ ὑποδειγμάτων , ὅπως τινὲς ἀπὸ μεγάλων",
  "sourceContent": {
    "paragraphs": [
      "πράξεων καὶ μεγάλης τύχης ἀλλάττουσιν εἰς ἀπραξίαν, ἢ τὸ πράττειν ταπεινῶς, Πολλάκις ἐπ᾿ ἐνίων ὁρᾶν ἐστι ξυμβὰν , καὶ τὸν ἀεὶ χρόνον ὡσαύτως ὁρᾶν ἐστι παραπλησίως , ὥςπερ καὶ ἐπὶ τῆς θαλάττης πολλάκις ὁρῶμεν , εἰς ὕψος αίρεται κινουμένη ') πνεύμασι καὶ παφλάζει καὶ ταραχῆς καὶ πραγμάτων ἐστὶ μεστὴ , καὶ θέαμα γίγνεται φοβερὸν , καὶ τῶν ὁρώντων τὸν νοῦν κατασεῖον , καὶ πολλοῦ θάμβους καὶ ἀμηχανίας πληροῦν τῇ πρὸς αὐτὴν ἐποπτείᾳ βρασματώδει τινὶ τοῦ καθεστῶτος ἔξω καὶ συνήθους , καὶ τῆς ὁμαλοῦς καὶ ἀπράγμανος ἀγωγῆς μέχρι τινὸς ἐξοιστρῶσα καὶ ὑβρί ζουσα, καὶ μηδὲν ἄρα μέτριον πράττουσα, μηδ ὥςτε τοὺς ἀνθρώπους ἐῶσα μένειν ἐφ᾽ ἑαυτῶν καὶ ἔχειν ἠρέμα, ἀλλ᾽ ἐκπλήττουσα τῇ καινό τητι τῶν ὁρωμένων μάλιστα προςέχειν αὐτῇ καὶ θαυμάζειν , ἔπειτ᾿ αὐτόθεν ἀθρόον καταπαύει τοῦ χόλου καὶ τῆς ταραχώδους ἐκείνης ἀκμῆς, καὶ ἀπραγμονέστερον χρῆται , κατ᾿ οὐδὲν ἐοικυῖα αὐτὴ πρὸς ἑαυτὴν , πρὸς οἱαν πρότερον , οἷα ὕστερον , ἀτρεμοῦσα χειροήθης , ὡς εἰπεῖν , ἐκ μεταβολῆς, καὶ πᾶν τοὐναντίον τῶν προτέρων ὄχλων ἀψοφητὶ τὸν χρόνον ἑξῆς ἀνύτουσα, καὶ ἀθορύβως τοῖς προςορῶσιν ἐκκειμένη πάν των πραγμάτων ἐκτός. Οὐκοῦν καὶ ἐπὶ πολλῶν, ὡς ἔφην , ἀνθρώπων παραπλησίως ὁρᾶν ἐστι , μεγίστοις γὰρ τέως ἐνασχοληθέντες τινὲς πράγμασι, καὶ ὥςπερ ἐξ ἐνθουσιασμοῦ τινὸς ἀναβακχεύσαντες τῷ βίῳ, καὶ πλεῖστ᾽ ἄνω καὶ κάτω διαεθλεύσαντες καὶ πομπεύσαντες , καὶ πάντας, ὡς εἰπεῖν , ἀνθρωπίνους λογισμοὺς καὶ πᾶσαν γλῶσσαν εἰς ἑαυτοὺς ἀπὸ πάντων ἐπιστρέψαντες , καὶ τῇ καινότητι τῶν κατ᾿ αὐτοὺς πράξεων ἀφορμὰς δόντες ἐπιμελῶς διατρίβειν , μεγαλουργότατοι γενόμενοι τινὲς καὶ δραστικώτατοι καὶ πολυαρκέστατοι καὶ τελεςφόροι πραγμάτων ἀδοκήτων , καὶ κομιδῇ πόῤῥω τῶν ἐθίμων τοῖς λογισμοῖς, καὶ θαυμάζειν ὑπερβαλλόντως κινούντων τεράστια τηνικαῦτα τοῦ βίου δράματα, λοιπὸν αὐτόθεν ἔπειθ᾽ ἑξῆς καταπαύοντες αὐτοὶ πάντα πράγμαθ᾽ ὁρῶνται , καὶ καταπαύειν ἐμποιοῦντες τοὺς περὶ αὐτῶν λογισμοὺς τῶν τέως ἐφορωμένων τὰ κατ᾿ αὐτοὺς ἐν θαύματι , καὶ ῾) συνανακοινούμενοι τοῖς ἄλλοις , καὶ πλεονάζοντες οὐδὲν ἢ καὶ εἴ τινες τῶν συμβιούντων ἀπραγμονέστερον , καὶ μετὰ πάσης ἀκινήσεως καὶ ἠρεμίας ἀεὶ τῇ ζωῇ παριόντες χρῶνται · ὡς ἄρα δὴ καὶ χώραν ἐμποιεῖν τάχα τοῖς λογισμοῖς , μήποτ᾽ ὄναρ ἦν τὰ πρότερον ἔργα καὶ θαύματα πλείω τῶν ἐθίμων , οἷα δὴ τῇ φαντασίᾳ μέγιστα δραματουργεῖται πράγματα , καὶ τῶν κατὰ φύσιν γιγνομένων ἐνίοτε παντάπασιν ἔξω ῥᾷστα , καὶ ἀπροςκόπως σὐδενὸς ἀντιπράττοντος . Οὕτω δὴ καθάπαξ ἀλλότριον θέαμα προςορᾶν ἐστι πολλάκις ἐπ᾿ ἐνίων , ὡς ἔφην , τὸν δεύτερον κατ᾿ αὐτοὺς βίον τῷ φθάσαντι καὶ ἀσύμβατον , καὶ ὡς ἔπος εἰπεῖν , μὴ συνεχὴ ζωὴν αὐτὴν ἑαυτῇ , τὴν αὐτῶν ζωὴν τῇ τῆς χρήσεως ἑτερότητι, καὶ ὥςπερ ἄλλην άλλως , καὶ οὐ τὸν αὐτὸν τρόπον , καὶ πάλιν ταὐτὸ φημὶ τὴν μὲν ὄναρ , τὴν δὲ ἴσως ὕπαρ , ὡς μηδὲν ὅμοιον ἔχουσαν μηδὲ συγγενές.",
      "Καὶ ἐνίοτε μὲν τοῦτ᾽ ἂν γίγνοιτο τῷ ὄντι καὶ παρὰ τὴν ἀνωμαλίαν τῶν ἀνθρωπίνων ἠθῶν , καὶ τὸ ῥᾷστ᾽ εὐμετάβλητον , καὶ ἀστατοῦν , καὶ πολύτροπον ἀπὸ πάντων εἰς πάντα. Μάλιστά γε μὴν γίγνοιτ᾿ ἂν τοῦτο παρὰ τὴν ὑποκειμέ νην ὕλην ταῖς τῶν ἀνθρωπίνων πράξεσι , καὶ ἃς ὁ χρόνος ἀφορμᾶς ἔργων χορηγεῖ, νῦν μὲν ἐξάπτων καὶ ἀναζωπυρῶν ὥςπερ ὕλης ἐπιβολαῖς τὸ κατὰ φύσιν ἐπί τινων δραστικὸν τοῖς ξυμ πίπτουσι κατὰ πρόσωπον λεόντων κατὰ τὴν παροιμίαν προτιθεὶς βορὰν , καὶ ἵπποις δρομι κοῖς ὑφαπλῶν πεδία · νῦν δὲ πάσης ἐρημίαν χρήσεως ἐμποιῶν , ὥςτ᾽ ἐξ ἀνάγκης ἔχειν ἠρέμα καὶ ἀλλοτρίως ἑαυτῶν βιοῦν, καὶ τῆς αὐτῶν φύσεως καὶ δυνάμεως τοὺς γεννικοὺς ἄνδρας , καὶ τοῦ πράττειν ἀξίους καὶ ἀεὶ μεγάλοις πα ραβάλλεσθαι. Τί γὰρ ἂν οἱ τοιοῦτοι καὶ δρᾷν ἔχοιεν ἐν στενῷ τῆς τύχης τῶν πραγμάτων καὶ πάσης ἀνδρείας ἀφορίᾳ χρήσεως ἀποκεκλεισμέ νοι ; Ὃ κατανοεῖ μὲν ἴσως ὁ θεατής νοῦς ἐξ ἀνάγκης οὕτω δὴ ξυμβαῖνον, κατανοεῖν δ᾽ ὅμως δίκαιός ἐστιν ἐπὶ τούτοις καὶ συλλογίζεσθαι , κἀντεῦθεν τὰ πάντα κατ᾿ ἀνθρώπους ἀνίσως ἔχοντα, καὶ ἀνόμοια πρὸς ἑαυτὰ, καὶ πάσης ἀνωμαλίας πλήρη, καὶ οὐδὲν διὰ πάντων συνεχές τε καὶ συγγενὲς ἐῤῥωμένον ἑαυτῷ, ἀλλ᾽ ἄλλοτ᾽ ἄλλως ἔχον καὶ τῆς ἑνοειδοῦς ἕξεως ἀλλοτρίως , ὅτι δὴ καὶ καθόλου τὰ τῇδε καὶ ὅσα γίγνεται, οὐκ ἔστι κατὰ φύσιν ἐν ταυτότητι. Θεμιστοκλῆς , μέγιστος ἀνὴρ καὶ στρατηγικώτατος καὶ πολὺς τὴν σοφίαν καὶ τὴν ἐν τῷ πράττειν μεγαλοφυΐαν καὶ δραστικὴν ἑτοιμότητα οὐκ ᾿Αθη ναίων μόνον , ἀλλὰ καὶ πάντων σχεδὸν Ἑλλήνων ἐπρώτευσε τῶν κατ᾿ αὐτὸν καὶ πάντων πραγμάτων , καὶ πάσης ἐργασίας τοῖς Ἕλλησιν ἦν ἡγεμὼν καὶ διδάσκαλος , ἡνίκα Ξέρξῃ καὶ Πέρσαις ἐν ἐσχάτοις κινδύνοις ἡ Ἑλλὰς γέγονε.",
      "Καὶ μόνος δὴ Θεμιστοκλῆς τηνικαῦτα γέγονε σωτὴρ πάντων κακῶν ἀλεξίκακος Ἕλλησι , καὶ πρὸς τὸν τοσοῦτον ἀντέσχε κλύδωνα , καὶ το βάρος τῆς ἐπιπεσούσης τοσαύτης ἐπηρείας καὶ συμφορᾶς ἀπεκρούσατο, καὶ τῆς ἐκείνου στρατηγίας καὶ τόλμης καὶ δεινότητος καὶ παντοίας ἐπιμελείας ἡττᾶτο Ξέρξης , καὶ τὸ ξὺν αὐτῷ βάρβαρον ἐφθείρετο , καὶ ἃ μὴ διαριθμεῖσθαι ῥᾴδιον ἦν στρατεύματα . Καὶ οὐκ ἦν ἄλλος ὡς Θεμιστοκλῆς ἐκεῖνος ἐν ταῖς τῶν ἀνθρώπων τότε γλώσσαις , οὐ τῶν ξυντετυχηκότων μόνον ταῖς μάχαις ἐκείναις καὶ τοῖς πράγμασιν ἐκείς νοις Ἑλλήνων τὸ καὶ βαρβάρων, ἀλλὰ καὶ πάνω των τῶν κατὰ τὴν οἰκουμένην σχεδὸν ἀνθρώ πων , ὅτι δὴ καὶ μέγιστ᾽ ἐκεῖνα τηνικαῦτα πράγματα πάντα τὸν βίον καὶ πᾶσαν τὴν οἰκου η μένην ἐπέσχε καὶ περιεθρυλλείτο , καὶ πάντας καὶ λογισμοὺς καὶ λόγοὺς ἐκίνει , καὶ μέτριον οὐδὲν ἦν οὔτ᾽ ἐννοεῖν περὶ ἐκείνων τῶν πραγ μάτων, οὔτε λέγειν κατ᾿ ἀνθρώπους. ᾿Αλλ᾿ ὡς περ δή τις τῆς οἰκουμένης ὅλης ἀτεχνῶς σεισμὸς καὶ σύμπτωμα ἐξαίσιον , καὶ πάλαι τῶν χρόνων ἄηθες , πάντας ἀνθρώπους ἀπὸ πάντων πραγ μάτων ἐπέστρεψεν εἰς αὐτὰ, · καὶ διατριβήν παρέσχε τοῖς ἁπάντων ἐννοήμασι καὶ λόγοις, καὶ οὐδὲν ἄλλο σχεδὸν ἦν ἐν ταῖς πάντων ἀκοαῖς καὶ γλώτταις ἢ Ξέρξης ἐκεῖνος , καὶ τὰ κατὰ τῆς Ἑλλάδος μυρία στρατεύματα καὶ κατὰ γήκ καὶ κατ᾿ ἀθάλατταν, καὶ Θεμιστοκλῆς πρὸς πάντ ἀντιτάξας ἑαυτὸν , καὶ διὰ πάντων περιγενόμες νος , καὶ Σαλαμὶς ἐκείνη καὶ ναυμαχίαι , καὶ μέγιστα τῶν Ἑλλήνων τρόπαια. Οὐ πολὺς ἑξῆς χρόνος καὶ Θεμιστοκλῆς μετὰ τὰς περιβοήτους ἐκείνας νίκας καὶ τὸν μέγιστον ἐπ᾿ αὐταῖς τῆς δόξης θρίαμβον ᾿Αθήνησι ταπεινὰ καὶ κατὰ πολλοὺς ἄλλους ἔπραττε , μᾶλλον δ᾽᾽ ἀπραξίᾳ κατεσιγάζετο, καὶ τῶν πολιτικῶν, ὅσα καὶ ᾿Αθη ναῖοι πάντες, ήπτετο , παραβαλλόμενος δήμῳ καὶ δημοτικοῖς ἀνθρώποις παμπληθοῦς πόλεως, κεραμεῦσι καὶ σκυτεῦσι καὶ γεωργοῖς καὶ θαλαττουργοῖς ἀνθρώποις , καὶ πᾶσι βαναύσοις καὶ τεχνῶν ἐργατικοῖς , ὧν πόλεσι δεῖ · μᾶλλον μὲν οὖν καὶ Λύκων καὶ συκοφάνταις καὶ δημαγωγοῖς , οὓς ἡ πόλις ἔτρεφε πλείστους τὸν ἀεὶ χρόνον ᾿Αθῆναι , ὑφ᾽ ὧν καὶ ὠστρακίζετο καὶ ἔφευγε Θεμιστοκλῆς τὴν πατρίδα καὶ ὑπερόριος ἐτελεύτα τὸν βίον. Αύσανδρος δὲ ὁ Σπαρτιάτης πάντας ὑπερεβάλετο τῷ μεγέθει καὶ τῇ τύχῃ τῶν πράξεων, ὅσοι πρότερόν τε καὶ μεθύστερον αὐτοῦ τῆς αὐτῆς πόλεως ἡγεμόνες καὶ στρατηγοὶ , ἴσως δὲ καὶ πάσης ἄλλης Έλληνικῆς πόλεως , καὶ οὐ τῆς Σπάρτης μόνον , καὶ τὸ μέγα κλέος τῆς ᾿Αθηναίων πόλεως αὐτὸς στρατηγῶν καὶ ναυαρχῶν Λακεδαιμονίων καταστρεψάμενος · καὶ ἀφελόμενος μὲν τὰς ἐκείνων ναῦς ἁπάσὰς, πλήθη δὲ μυρία κτείνας Αθηναίων καὶ τῶν συμμάχων , καὶ τὴν ἀήττητον μέχρι τότε καὶ περιβόητον πόλιν τῶν ᾿Αθηναίων καταπολιορκήσας καὶ δουλωσάμενος, καὶ κατασκάψας αὐτῆς τὰ τείχη καὶ τὸν Πειραιᾶ καὶ τὰ θαυμαστὰ νεώρια , καὶ τὴν πατρίδα καὶ Λακεδαιμονίους καὶ γῆς καὶ θαλάττης τῶν C Ἑλληνικῶν καταστησάμενος ἄρχοντας, καὶ νήΛύκωνια της α σους τὲ πάσας φρουραῖς καὶ ἁρμοσταῖς τοῖς τῆς Σπάρτης ἐπιτάγμασιν ἄγεσθαι καὶ πᾶσαν τὴν Πελοπόννησον καὶ τὰ τῶν Ἑλλήνων ἔθνη. Καὶ διὰ πάντων τούτων περικλέϊστος καὶ γενό μενος καὶ ἀκούων , καὶ θαυμαστὸς καὶ μεγαλουργὸς ἄνθρωπος ἐν Ἕλλησι καὶ βαρβάροις, καὶ Κύρῳ καὶ ᾿Αρταξέρξῃ καὶ Πέρσαις, μετ᾿ ὀλίγον ἔπειτα καταπαύσας τῶν μεγάλων ἐκείνων ἔργων καὶ τῆς παμμεγέθους δόξης, καὶ τοῖς ἄλλοις τῶν Σπαρτιατῶν ἐπολιτεύετο ταπεινῇ τύχῃ καὶ κατὰ τοὺς πολλοὺς ἐθίμῳ, καὶ ἄλλοις προσεῖχε γενομένοις ἐπὶ τῶν πραγμάτων , ὅσα καὶ ἄλλος ὁςτιςοῦν , καὶ ᾿Αγησιλάῳ ξὺν πολλοῖς εἶπετο κατὰ τὴν ᾿Ασίαν καθυπουργῶν ἐν πόλε σιν ἐκείναις , αἷς οὐ πολλῶν πρότερον τῶν χρό νων μέγας ἦν Λύσανδρος καὶ πολλοῦ λόγου καὶ πολλῆς τιμῆς ἀξιούμενος. Καὶ τοσοῦτον ἐπαίζετο τῇ τύχῃ καὶ τῇ φορᾷ τοῦ βίου καὶ τῶν πραγμάτων εὐτελῶς εἶχεν , ὥςτε καὶ ὕβριζεν εἰς αὐτὸν ᾿Αγησίλαος, ἀνὴρ φιλότιμος, φθόνῳ τῆς δόξης βαλλόμενος, καὶ ταπεινῶν τὰ Αυ σάνδρου πράγματα, καὶ κρεωδαίτης ἦν κατ ' ἐπιταγὴν ᾿Αγησιλάου Λύσανδρος τῶν σὺν ᾿Αγησιλάῳ στρατευμάτων· καὶ ἀντὶ τῆς μεγάλης ἐκείνης καὶ τύχης καὶ φήμης καὶ τῶν περιφανῶν ἔργων καὶ τοῦ κρότου τῶν πράξεων τοιαῦτα μετελάμβανε χρόνοις οὐ πολλοῖς ὕστερον , κὰν τούτοις ἑωρᾶτο μηδὲν ὁτιποτοῦν πλέον ἢ πράττων ἢ τιμώμενος, καὶ λόγου τυγχάνων , ἢ καὶ ὁςτιςοῦν τῶν τοῦ αὐτοῦ γένους καὶ τῆς πατρί δός πολιτῶν. Μάριος δ᾽ ἐξ ἀφανοῦς τοῦ γένους καὶ ταπεινῶν τῇ τύχῃ τῶν φυσάντων γενόμενος, τοσοῦτο μέγας ἤρθη καὶ διέλαμψεν ἐν τῇ συγκλήτῳ , καὶ τοῖς ἡγεμόσι καὶ τοῖς στρατηγοῖς τῆς Ῥώμης , ὥςτε καὶ ὁ μὴ πώποτε πρότερον ἐπ᾿ ἄλλου του τῶν εὐδοκιμησάντων καὶ μεγάλα κατωρθωκότων ἐν στρατηγίαις καὶ ἄλλαις δή τισι πράξεσιν ἐπ᾿ αὐτοῦ συμβῆναι· ἑπτάκὶς γὰρ ὑπατεῦσαι λέγεται, καὶ τὸ δὴ θαυμαστὸν ἔτι συνεχῶς ἔπειθ᾽ ἑξῆς καὶ μὴ διαλείπων τῷ χρόνῳ .",
      "Καὶ τοῦτο μόνῳ δὴ πάντων ἀνθρώπων Μαρίῳ γινόμενον μνημονεύεται , καὶ οὐκ ἄλλῳ τῶν αὐτοῦ πρότερον ἢ μεθύστερον. Οὕτω δὴ μέγαν καὶ πολλοῦ τινὸς ἄξιον λόγου ἱκαὶ καινοτέρων τιμῶν ἄξιον καὶ θαυμαστῶν, καὶ πλεῖν ἢ κατ᾿ ἔθος ᾤοντο Ῥωμαῖοι Μάριον, καὶ αἱ Κιμβρικαὶ χρείαι καὶ τὰ κατ᾿ αὐτῶν στρατηγήματα καὶ τρόπαια τοῦ ἀνδρὸς ἡνάγκαζον τὴν σύγκλητον τὰ πάλαι καθεστώτα κινεῖν καὶ μεταποιεῖν διὰ Μάριον , ὡς τοῦτ᾽ ἄμεινον ὂν σφίσι καὶ τοῦ καιροῦ βιάζοντος τὰ κρατοῦντα νόμιμα, καὶ μεγαλοδοξίαις γεραίρειν πλεῖν ἢ τέως ἐδόκει, καὶ τῶν ἐθίμων μέτρων πλεῖν Μάριον. Ὁ δ' αὐτὸς οὗτος ὁ πολὺς τὴν δύξαν καὶ πάντας ὑπερελάσας ἐν τοῖς ὑπὲρ τῆς πατρίδος ἀγῶσι καὶ νίκαις , καὶ τῇ παρὰ τῆς πατρίδος μεγαλοδοξίᾳ, χρόνοις οὐ πολλοῖς ἔπειθ᾽ ὕστερον ἐν βραχεί λόγῳ τοῖς πολίταις ἦν καὶ τῇ πατρίδι, καὶ τας πεινὸς τὰ κατὰ εἰρήνην πολιτικὰ διῆγεν , ὅσα καὶ ὁςτιςοῦν ἄλλος τῶν ἐκ τῆς συγκλήτου τῇ Ῥώμῃ διατρίβων , καὶ παρορώμενος ἔοικεν ἔξω τῆς χρείας · ὥςπερ ἄρα καὶ τῶν πολεμικῶν ὁτιοῦν ὄργανον κατ᾿ οἰκίαν ἀργὸν ἐν εἰρήνῃ μένον , καὶ μὴ τῇ χρήσει κινούμενον , καὶ περιεφρόνει Σύλλας αὐτὸν καὶ περιεφρόνει Λαβιηνὸς, καὶ ἄλλοι τῶν τέως εὐπεριφρονήτων αὐτῷ, καὶ πολὺ σπουδαζόντων καὶ πολλοῦ τιμωμένων ἐν τοῖς οἰκείοις αὐτοῦ τετάχθαι , καὶ λόγου τινὸς καὶ τιμῆς ἀξιοῦσθαι Μαρίῳ, ὥςτ᾽ ἐντεῦθεν καὶ κατολιγωρούμενος οὕτω , καὶ φθόνῳ μάλιστα πληττόμενος κατὰ τῆς δόξης τῶν πρὶν ὀλίγου λόγου δοκούντων ἀξίων παρ αὐτοῦ τὸ καὶ τῶν αὐτοῦ πολιτῶν φιλότιμος ἄνθρωπος , καὶ πικρὸς πρὸς τούτῳ τὸ ἦθος καὶ βαρύμηνις καὶ ἀνάγωγος εὐκολίᾳ καὶ γαληνη χρήσει μεγάλων κακῶν αἴτιος καὶ στάσεων καὶ φθορᾶς τοῖς Ῥωμαίων πράγμασιν γενέσθαι , καὶ τελευτῶν αὐτὸς ἑαυτῷ. Καὶ πολλούς γ᾽ ἂν ἄλλους καὶ Ῥωμαίων καὶ Ἑλλήνων ἔχοιμεν ἐν ταῦθα προφέρειν καὶ προςτιθέναι τοῖς εἰρημένοις, οἱ μεγαλοδοξότατοι τῶν καθ᾽ αὑτοὺς γενόμενοι , καὶ πλεῖστον ὅσον πομπεύσαντες τῷ κλέει κατὰ πάντων ἀνθρώπων καὶ περιφανέσι τῆς περὶ ταῦτα σπουδῆς ἕνεκεν , καὶ γλυκυθυμίαν ἅπασαν καὶ τερπνότητα, καὶ ἐλέγχους αὖ καὶ ὀνείδη , καὶ τῶν πολλῶν οὐκ ἐπιστρέφονται, ὅπως ἂν δοκῶσι περὶ αὐτῶν εἴτ᾽ ἐπαινοῦντες εἴτε καταμωχώμενοι. Νομίζουσί τε πιστεύειν ἑαυτοῖς μᾶλλον περὶ ταῦτα σπουδάζουσι , ὡς εὖ μάλα δὴ χρησίμως ἑαυτοῖς σπουδάζουσιν , ἢ πᾶσιν ἄλλοις ἔξωθεν ἐφορωμένοις καὶ κρίνουσι.",
      "Τὸ δ᾽ αἴτιον ἴσως κἀνταῦθα φιλαυτία · ὅλοι γὰρ ἐκείνων εἰσὶ τῶν οὕτω δὴ καθάπαξ ἐπερά στων, κἀκείνοις , ὡς εἰπεῖν, οὐσίωνται καὶ ζῶσι καὶ ὡς ἕν τί ποτε συμπεφύκασι · καὶ τὸ φιλεῖν ἑαυτὸν ἀμέλει καὶ τὰ καίρια καὶ βέλτισθ ἑαυτῷ , καὶ οἷς συνουσίωται , πάντων ἄτρεπτον καὶ ἀνεπίστροφον τῶν ἔξω , καὶ κόρον οὐδεὶς ἑαυτοῦ λαμβάνει καὶ τῶν αὐτοῦ, καὶ κατὰ φύσιν οἰκείων , ὅπως ποτ᾿ ἄρ᾽ ἔχει · οὐδ᾽ , ἔστιν ἀφιστᾶν αὐτὸν ἑαυτοῦ καὶ μεταποιεῖν οὐχ ἅπαντας ἀνθρώπους , οὐχ ἅπαντα πράγματα. Καὶ πολὺ τοῦτ᾽ ἐργωδέστατον καὶ ἀλγεινότατον, ὅςτις ἂν ἄλλως πειρῶτο , καὶ τέμνει τὰ κατὰ φύσιν ὥςπερ συνεζευγμένα , μᾶλλον δ᾽ ἀωρία πᾶσα. Καὶ μάτην ἂν εἴη τοῦτο πονεῖν , καὶ ὥςπέρ τινα φύσεως ἕξιν ἢ νόσημ᾽ ἀπαραίτητον ἀλλάττειν πειρᾶσθαι , καὶ τἀλλότρια καὶ μὴ πεφυκότα φιλεργεῖν , καὶ λίθους ἕψειν , καὶ ἀνδριάσι διαλέχεσθαι , καὶ πάσαις ἀμαθίαις ἐλέγχεσθαι , καὶ μηδ᾽ ὑπὸ τῶν θείων λογίων διδάσκεσθαι , εἰ ἀλλάξεται Αἰθίοψ τὸ δέρμα αὐτοῦ , καὶ πάρδαλις τὰ ποικίλματα αὐτῆς , ὡς τοῦτο παντὸς μᾶλλον ἀδύνατον ἂν καὶ πολλήν ἄνοιαν κατελέγχον τοῦ τοιοῦτον τὶ δ ) δημιουργεῖν οἰομένου καὶ μεταποιεῖν , ἃ μὴ πέφυκεν, ἃ γὰρ κατὰ σύμβαμα τὶ σχέδιον ἐπιγίγνεται , καὶ αὐτόθεν , ὡς ἔφημεν , εὐμετάβλητα. Καὶ οὐ πάνυ τοι κατηρὸν ἡ τούτων ἄρα τροπή , οὐδ᾽ οὕτως ἀνιαρὸν , ὡς ἀνύποιστον ἡ τούτων ζημία · ἃ δ᾽ ἐπιμόνου τινὸς εἰσὶν ἐργασίας καὶ οἰκειότητος μετείληφεν ἐπιεικῶς καὶ γνώμης ὁλοσχεροῦς εἶτουν φυσιπῆς ῥοπῆς, εἰσὶ διοικήσεις καὶ κατασκευάσματα , κἀντεῦθεν ἀπαραλογί στως συνέστη καὶ ἔχεται παντάπασιν , ὡς εἴρηται , μεταβάλλειν ἐργώδη , καὶ τοὺς δεσμοὺς τῆς γνώμης ἐνταῦθα , καὶ τὰς συμπεφυκυίας σχέσεις καὶ τοὺς ἔρωτας διαλύεσθαι μὴ οὐ ξὺν πολλοῖς καὶ φθοροποιοῖς , ὡς εἰπεῖν , ἀλγήμασι , πρᾶγμ᾽ οὐδὲν σχεδὸν ἂν ἱκανὸν εἴη. Καὶ τοῦτο ῥᾳδίως ἐστὶ ξυνορᾷν ἐπὶ πάντων πραγμάτων , ὅσα τὲ κατὰ κόσμον τοὺς ἀνθρώπους ἔχει , καὶ περὶ τὰ τῇδε καὶ φαινόμενα , τὰ μὲν ἀνεμέσητα , τὰ δὲ καὶ φαῦλα σχολάζειν ἑκάστοτε γίγνε και , καὶ ὅσα τῆς ὑψηλοτέρας καὶ περὶ τὰ θειότερα χρήσεως εἰσὶ, καὶ ἀκράτου τῶν ἐν ταῦθα καὶ ἀμίκτου , καὶ μόνης κατὰ νοῦν ἐνθέου καὶ ἀνεπάφου τῆς ὕλης καὶ ὑπερῃρμένης ἐργασίας καὶ κατοχῆς μάλιστα. Καὶ τὸ ἥδιστον γὰρ μάλα δὴ τῷ συνειθισμένῳ γίγνεται τῷ ξὺν πολλῷ πόνῳ καὶ πόθῳ κτηθέντι , καὶ κατὰ φύσιν λοιπὸν οἰκειοῦται καθάπαξ ἄτμητον.",
      "Τὸ ἡδὺ μὲν γε περόνην εἶναι δεσμοῦ πρὸς πᾶν ἄρα πρᾶγμα , ᾧ συνειςέρχεται , συνάπτουσαν ἄλυτα, τοῦ θαυμαστοῦ Πλάτωνος ἐστὶ λόγος · ἃ δ᾽ ἂν ἐκ τοῦ σχεδίου καὶ μηδὲν ἀμέλει πολυπραγμονήσασιν ἐπισυμβαίνοι, οὐ συνέχει κραταιῶς νοῦς ἐνδελεχὴς καὶ ἡδονῆς ἄῤῥηκτα δεσμά . Καὶ τοίνυν οὓς οἱ περὶ τὰ θειότερα συνάπτουσιν ἔρωτες καὶ μεθ᾽ ἡδονῆς δεσμοί , πάντων τῶν ἄλλων μάλιστα κατασχόντες καὶ πεδήσαντες ἄφυκτα. Κόρος οὐ τρέπει τὶς οὐδὲ μεταβάλλει σφίσι τὴν πολυολβοτάτην ταύτην κτῆσιν, οὐδ᾽ εὐπεριφρόνητον ποιεῖται. Καὶ πάνέρχεται. των ἐστὶν ὁρᾷν τοὺς γε τοιούτους ἀποιήτους καὶ ἀηττήτους καὶ μεγαλόφρονας , ὅσα δύναται κατ᾿ ἀνθρώπους ἐναλλάττειν ἢ μεθ᾽ ἡδονῆς τινὸς, ἢ μετὰ λύπης ἰσχύοντα , ἀλλὰ πάντων εὐ μάλ᾽ ἂν ἐπιστρόφως ὀλιγωροῦσιν ἀπρὶξ ἐχόμενοι τῶν πρὸς τὰ καλὰ συνθημάτων καὶ τῆς ὁμολογίας τῶν θείων ἐρώτων , ἧς φθάσαντες ἐγένοντο, καὶ καταλύειν οὐκ ἔχουσι τὰ δόξαντα, οὐδὲ φέρουσι ζημιοῦσθαι τὰ καλῶς καὶ πόνοις ἐπαινετοῖς κτηθέντα φίλτατα. Καὶ τοῦτο μέν γε οὕτω, καὶ μάλιστ᾽ εὐ ἔχει , καὶ ἀσφαλῶς εἴρηται περὶ ταῦτα, ὅσα τῆς σεβασμιωτέρας καὶ θειοτέρας ἕξεώς τε καὶ χρήσεως. Ατὰρ δὴ καὶ περὶ πάνθ᾽ , ὡς ἔφην , τἄλλα παραπλησίως ἔχει , ὅσα δεύτερα, καὶ πολὺ τούτων λείπεται , οἷον λόγων καὶ σοφίας κτῆσιν , ὄλβους μακρῶν οὐ σιῶν, οἰκοδομιῶν κατασκευὰς , τεχνῶν παντοίων ἔργα , καὶ πάνθ᾽ ἕτερ᾿ ὅσα κατὰ τὸν βίον.",
      "Πάντα γὰρ τῷ χρονίῳ τῶν ἐθισμῶν καὶ τῇ ἐπιπόνῳ περὶ αὐτὰ τῶν σπουδασάντων ῥοπῇ μάλιστ' ἔχει , καὶ οὐκ ἔστι ῥᾷστα πεφυκότα μεταβάλλειν , ἢ μεταβάλλοντα πλεῖστον ἀνιᾷ τοὺς περὶ αὐτὰ πλεῖστον σχολάσαντας , καὶ πονήρως φέρουσι τὴν ἀφαίρεσιν πρὸς οὐδὲν φει¬ δόμενοι, τῶν δ᾽ αὐτὰ δυςχερῶν οὐδ᾽ ἀποτρε πόμενοι πείρᾳ πάσῃ καὶ προςβολαῖς πάσαις ἃ δ᾽ ἂν αὐτόματος χαρίζηται φορά, καὶ μηδὲν πλεῖστον πονήσασιν ἐξ ἀδοκήτων ἐπιῤῥεύ σοι , καὶ παραῤῥέοντα ταῦτα καὶ παριόντα ξυμβὰν ὅπως ἄρα πολύ γ᾿ ἧττον ἀνιᾷ, ἢ κατ' ἐκεῖνα , καὶ μονίμως οὐ στρέφει τοὺς λογισμούς.",
      "Καὶ ὁ μὲν Ζήνων ἔλεγεν, ἦλθε, παρῆλθεν, οὐδὲν πρὸς ἐμὲ καθόλου , περὶ τῶν ἐνταῦθα πραγμά των καὶ τοῦ βίου φιλοσοφῶν. Τὸ δ᾽ αὐτο τοῦθ᾽ ὁ καλῶς ἐκεῖνος ἔκρινε καθόλου καθορᾶν ἐστὶ, περὶ ὧν ἐν μέρει νῦν ἦν ὁ λόγος , καὶ οὐδὲν μάλ᾽ ἔχει τοὺς λογισμοὺς , οὐδ᾽ ἐμπεδοῖ κραταιῶς, ἃ ταχέως καὶ μὴ ἐκ μελέτης καὶ σχολῆς καὶ καμάτων ἥκοντα , φεύγοντ᾽ αὖθις οἴχεται καὶ παρήκει τὸν αὐτὸν τρόπον ἀδοκήτως. ᾿Ανιᾷ μὲν γὰρ ἢ πῶς γὰρ οὔ ; εἰς πείραν ὅλως γενόμενα, οὐ παρὰ τοσοῦτό γε μὴν ἄρα, παρ᾿ ὅσον , ἃ σπουδὴ καὶ πόνοι πολλοὶ συνεστήσαντο , καὶ ἔθιμος ἐκ μακροῦ καὶ συνεχὴς ἡδονὴ συνέδησε τοῖς λογισμοῖς · τῶν μὲν γὰρ γνησία τις, καὶ , ὡς εἰπεῖν , σύμφυτος ἐκράτησεν ἡ ἕξις , καὶ ζημία τὶς φυσικὴ καὶ τὸ μὴ φυσικὴ δοκεῖ πως, ἣν ἀφαιροῦντο. Καὶ πάντων μάλιστα τοῦτ᾽ ἀλγεινότατον , αὐτὸν τινα ἑαυτοῦ μερίζεσθαι κατατεμμαχίζεσθαι βίᾳ τινὶ κατὰ τῆς συνεχείας καὶ τῶν συνδέσμων τῆς φύσεως · ἡ δ᾽ ἐπιπόλαια καὶ οὐκ ἀσφαλέσιν οὐδ᾽ ἀῤῥήκτοις δεσμοῖς ἐνέβαλε καὶ προςῆψεν ἡ τύχη, καὶ ἀνεκτῶς ἴσως, καὶ ῥᾷον ἐκπλύνεται τυχηρᾷ τινὶ πάλιν ἐπιφορᾷ καὶ βιωτικαῖς ἐπικλύσεσι μὴ συνεχῆ γενόμενα , μηδ᾽ οὐσιωθέντα καὶ διειςδύντα καθάπερ ἄνθη τινὰ καὶ βάμματα δευσοποιὰ τῷ δεξαμένῳ καὶ κτησαμένῳ , ἃ δη μὴ πέφυκεν ἄλλως ἀπαλλάττειν , ὅτι μὴ φθεί ροντα καὶ παντάπασιν ζημιοῦντα τὸ ὑποκείμενον τῇ αὐτῶν ἕξει συνδιατεθὲν εἰς ἑνοειδή κοινωνίαν , καὶ ἧς οὐκ ἔστιν ἔπειθ᾽ ἑξῆς ὅλως μερίζεσθαί τε καὶ λύεσθαι."
    ]
  }
}