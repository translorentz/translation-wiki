{
  "chapterNumber": 94,
  "title": "Ὅτι χρήσιμον τοῖς παϊδευομένοις ἡ ἀποχώρησις καὶ ἀποστροφὴ",
  "sourceContent": {
    "paragraphs": [
      {
        "index": 0,
        "text": "τῶν πραγμάτων ἐξ ὑποδείγματος. Τὰμουσεῖα πάλαι ταῖς πόλεσιν ἱστόρηνται πρὸ τῶν τειχῶν ἔξωκατασκευάζεσθαι, καὶ ἐφοίτων τὸν ἀεὶ χρόνον ἐκεῖσε καὶ προςεῖχον οἱ νέοι τοῖς παιδευταῖς · καὶ ἔοικεν ὥςπερ νῦν τῶν ὑστέρων καθ᾽ ἡμᾶς χρόνων , ὅτε τὰ τῆς χρι-στιανικῆς θεοσεβείας ἐπ᾿ἀνθρώπων ἐκράτησε τὰ σεμνὰ ταῦτ᾽ ἀσκητήρια, καὶ αἱ μοναχικαὶ συνοικίαι καὶ συναυλίαι τὸ πλεῖστον φεύγουσι τὰς πόλεις , καὶ τὰς μετὰ τῶν πολλῶν ἐν πόλε-σιν ἐπιμιξίας καὶ τὰ κατὰ πᾶσαν ἀνάγκην ἐντεῦθεν ἑπόμενα πράγματα, καὶ τὴν ὀχληρὰν ἐνασχόλησιν κομιδῇ λυμαινομένην εἰς τὴν προ-τεθειμένην αὐτοῖς μεγαλόφρονα ταύτην αἵρεσιν τοῦ βίου. Τὸν αὐτὸν ἀμέλει τρόπον κἀκείνοις τότε τὰς πόλεις ἀποδιδράσκειν καὶ τοὺς ἐκ τῶν πόλεων θορύβους καὶ τὰς μετὰ τῶν πολλῶν ἀνθρώπων ἐνασχολήσεις , χρήσιμον εὐμάλ᾽ ἐδύ-κει πρὸς τὴν πρόθεσιν. Καθόλου μὲν γὰρ πᾶσιν ἀνθρώποις οἱ περὶ τοὺς λόγους πόνοι καὶ τὸ περὶ τὴν παιδείαν ἐπιμελὲς πάσης ἀπὸ πάντων ἀποχωρήσεως ταῦτα δεῖται, καὶ οὐκ ἔστιν ἀνύ-τειν ἐνταῦθα βέλτιστα , ὅτι μὴ κατὰ νοῦνἰδιοπραγοῦντας , καὶ πάντ᾿ ἄλλα φροντίσματα καὶ περιπλανήσεις τῶν λογισμῶν , εἴτε κατὰ χρείαν τιν᾿ ἀναγκαστὴν , εἴτε κατὰ παιδιὰν ἄλλως καὶ ῥᾳστώνης καὶ κοινωνίας μετὰ πολλῶν ὁτιοῦν ἔθιμον πάσῃ σπουδῇ φεύγοντας."
      },
      {
        "index": 1,
        "text": "Μάλιστα δὲ τουτὶ τοῖς νέοις αὐτοῖς χρειωδέστατον , ἐπεὶ καὶ μάλιστ᾽ εὔτροπον τὸ κατ᾿ αὐτοὺς καὶ σφόδρ᾽ ἁλώσιμον ὁτῳοῦν τῶν προςτυχόντων ἐπα-γωγῷ, αἰεὶ γὰρ ὁπλοτέρων φρένες, κατὰ τὸν Ὁμηρικὸν λόγον , ἠερέθονται, καὶ ἀνιδρύτως ἔχουσι , καὶ πρὸς ἄρα πᾶν , ὅ , τι ἂν ξυμπίπτῃ , τάχιστα φέρονται καὶ τρέπονται , καὶ ῥᾷστ᾽ εὐαγώγως ἔχουσι , καὶ πάντα πράγματ᾽ αὐτοὺς ἕλκει καὶ στρέφει ῥέοντας ὀλισθηρῶς τῷ τῆς φύσεως ὑγρῷ τε καὶ νεαρῷ· καὶ καθάπαξ ἐπιῤ-ῥεπῶς ὅπως ἂν ἔχοι , εὖτε καὶ μὴ , καὶ ἡλίκων ἀνδρῶν φρένες ἠερέθονται. καὶ παιδίων κοινωνίαι , καὶ ῥᾳστώνης ἑτοιμότης ἐν πόλεσι πάνυ τοικατ᾿ αὐτῶν ἰσχυρὰ καὶ μεταστρέφειν ἐπιεικῶς δύνανται σωφρονικούς λογισμούς, καὶ τῶν χρησίμων αὐτοῖς κρίσεις αὐτῶν τε καὶ γονέων , καὶ ἃ πολλῆς τέως ἠξίουν συνεπιμελείας καὶ σπουδῆς ἐντεῦθεν τάχιστα κατα-στρέφουσι , καὶ μάλιστα πρὸς τὸ καματηρόν τῆς πρὸς τὴν παιδείαν ἐπιμελείας , καὶ ἀπαλοῖς αρονήμασι τραχύ τε καὶ ἀηδὲς ἀποκνοῦντες κατὰ φύσιν καὶ ἀποτρεπόμενοι . Τοιγαροῦν εὖτε δὴ μάλα κατα καιρὸν τοῖς παλαιοῖς ἐκείνοις νέοις ἀποκεκληρῶσθαι πρὸ τῶν πόλεων ἔξωτὰ μουσεῖα , καὶ τὸς διατριβάς πάντα τὸν δυνατὸν τρόπον προνοουμένοις τὸ ἀπρόςκοπον σφίσι τῆς χρήσεως , καὶ ὡς ἂν μήθ᾽ ὁρῶντες , μὴτ᾿ ἀκούοντες , μήτ᾿ ἄλλως πειρώμενοι μηδὲν , ἀλλ᾿ ἢ κατὰ τὴν πρόθεσιν τῆς παιδείας εὐαγώ γως. Καὶ μὴ παντάπασιν ἀηδῶς ἐνταῦθα πονεῖν ἔχουσι, καὶ μὴ πολλοῖς μεριζόμενοι , καὶ οἷς ἐπιεικῶς συνολισθαίνειν ἕπεται , πρὸ ὁδοῦ μάλιστα γίγνοιντο καὶ καθάπαξ πάντων ἀνεπιστρόφως κατορθοῦντες τῇ περὶ τοὺς λόγους καλλίστῃ σπουδῇ, μέχρις ἂν ἴσως πάνυ τοιπλεῖστον ἐνταῦθα συνεθισθέντες τὲ καὶ κραταιωθέντες τοῦ λοιποῦ προςβολαῖς ἀλλοτρίαις ἔξω-θεν καὶ πραγμάτων ἀνθολκαῖς ἀσείστως , ὡς ἐκείνοις ἐδόκει τοῖς παιδευταῖς τε καὶ τοῖς παιδευομένοις νέοις . εἰπεῖν, καὶ ἀπαθῶς ἔχωσι τὰ κρατήσαντα δόγματα, καὶ μεθ᾽ ἡδονῆς ἀμέλει διὰ τὸ ἔθιμον ἤδη καὶ χρόνιον πάντων ἐπίπροσθεν ποιούμενοι, καὶ ἀπρὶξ αὐτῶν ἐχόμενοι πάσης ἄλλης προς-παθείας αήττητοι."
      }
    ]
  }
}
