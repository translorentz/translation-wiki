{
  "chapterNumber": 100,
  "title": "Περὶ τῆς Λακεδαιμονίων πολιτείας",
  "sourceContent": {
    "paragraphs": [
      "Πελοπόννησον δ᾽ ᾤκησαν μὲν τὰ πλείω τῶν ἑλληνικῶν ἐθνῶν , ὧν ἱστοροῦνται δὴ πάντων Αρκάδες μόνοι παλαιοί τε εἶναι τῆς χώρας οἰκήτορες καὶ μόνοι γε αὐτόχθονες , καὶ οὐ Πελοποννησίων μόνων Ἑλλήνων , ἀλλὰ καὶ πάντων σχεδὸν ἀνθρώπων ᾿Αρκάδες αὐτόχθονες μόνοι , καὶ τοσούτῳ γε δόξαν ἀρχαιότητος ἔχοντες , ὅσῳ καὶ τῷ μυθώδει περὶ αὐτῶν λόγῳ χώραν παρέσχοντο, ὡς ἄρα καὶ πρὶν σελήνην εἶναι ᾿Αρκάδες δόξαι γε εἶναι, τἄλλα δὲ τῶν κατὰ Πελοπόν νησον ἑλληνικῶν ἐθνῶν ἐξ ἀποικιῶν ἱστόρηνται καὶ τινῶν καὶ βαρβαρικῶν οἰκῆσαι τὴν χώραν.",
      "Καὶ δῆλον αὐτόθεν αὐτίκα , ὅτι καὶ Πέλοψ, οὗ τὴν χώραν ἐπώνυμον εἶναι ξυμβέβηκεν, ἀλ λότριος ἐκ Φοινίκης ἥκων καὶ βαρβαρικῆς οἰκεῖ ταύτην , καὶ κρατήσας ἐγχωρίως συνοικίζει δε σποτικῶς τὰ πλεῖστα τῶν αὐτῆς , καὶ , ὡς εἴρηται , πλεῖσταί γε ἀποικίαι τὰ ἐν Πελοποννήσῳ τῶν ἑλληνικῶν ἔθνη κατ᾿ αὐτὴν ᾤκησαν , καὶ ἄλλοι παρ᾿ ἄλλων εἰς αὐτὴν ἐπίδημοι γεγόνασι καὶ διενείμαντο τὴν χώραν, τὰ δὲ μὲν αὐτῆς , τὰ δ᾽ ἔθνη , τάδε δὲ τάδε , καὶ οὐ συνεχῶς οἰ κοῦντα , ἀλλ᾽ ἄλλα μετ᾿ ἄλλα ) , καὶ τα κρατούμενα τῆς χώρας μέρη ὀνομάζοντες ) , πάντων δὲ ὅσοι τὴν Πελοπόννησον ᾤκησαν ἐπὶ τῶν ἑλ ληνικῶν χρόνων ἐκείνων , οἱ τὴν Λακωνικὴν οἰκήσαντες Δωριεῖς καὶ οἱ ἀφ᾿ Ἡρακλέους ταύτην ἄρξαντες ἐπρώτευσαν καὶ κράτιστοι γεγό νασιν , οἵγε οὐ μόνον κατὰ τὴν Πελοπόννησον τῶν ἐκείνῃ γε Ἑλλήνων ἐπρώτευσαν , ἀλλὰ καὶ τῶν κατὰ πᾶσαν ἄλλην τὴν Ἑλλάδα μάλιστα δοκοῦσι πρωτεῦσαι, ἐξ ὅτου δὴ καὶ κατέστησαν μετονομάζοντες, πάντων.1 ἐπὶ τῆς χώρας ἐκείνης ἐν τῷ ἀσφαλεῖ, καὶ δῆλοι γεγόνασιν ἑδραίως πολιτευόμενοι, καὶ κυριεύοντες αὐτοὶ μονιμώτερον ᾗ ξυνέλαχον. Τέως μέν γε τὴν Λακωνικὴν στάσεις ὅτι πλεῖσται καὶ τυραννίδες κατεῖχον , καὶ χρόνόν τινα οὐκ ὀλί γον ἄλλα ἐπ᾿ ἄλλοις ἔθνη , καὶ πράγματ᾽ ἐπίνοσα καὶ οὐκ ἀσφαλῆ· Δωριέων δ᾽ ἔπειτα μετ᾿ ἐκεῖνα κατασχόντων τὴν χώραν ὑφ᾽ Ἡρακλείδαις ἐκεῖθεν ἄτρεπτα τὰ κατὰ τὴν Λακωνικὴν καὶ ἀκμάζονθ᾽ ἑξῆς μάλ᾽ αἰεὶ προῄει τῆς ἀγαθῆς τύχης. Καὶ δῆλοί γ᾽ ἦσαν Λακεδαιμόνιοι καὶ Ἕλλησί τε καὶ οἷς γε ὅλως ἄλλοις δῆλοι ἦσαν κάλλιστα πολιτευόμενοι κατ᾿ ἀριστοκρατίαν.",
      "Καὶ Λυκοῦργος γὰρ νομοθέτης σφίσιν ᾑρημένος τὴν πολιτείαν αὐτῆς καθίστησι μὲν ἀριστοκρατικῶς καθαρεύουσαν δημοτικῆς πάσης ὕβρεως , καὶ ἀλογίας , καὶ ἀοριστίας τῶν πολλῶν, καὶ ὡς ἔτυχε φερομένων καὶ ἀσυμφώνως καὶ ἀναρμόστως ἀφελόμενος τὴν ἐν τοῖς πράγμασιν ἐξουσίαν · παρασκευάζει δὲ τοῖς νόμοις αὑτοῦ πᾶσαν εὐλάβειαν ἐκ παντὸς τρόπου τοῖς ἄρχουσι , καὶ μάλιστ᾽ ἐπιστήμην ἄρχειν τὲ καὶ ἄρχεσθαι , καὶ τοῦ χαίρειν τῷ τεταγμένῳ τὸ καὶ μετρίῳ. Ἡ πᾶσα δ᾽ αὐτῷ τῶν νόμων ἐπιμέλεια περὶ τὰ πολέμια καὶ τὸ μάχιμόν ἐστι, καὶ καρτερικῶς ἔχειν πρὸς πάντας πόνους, καὶ πάσης μὲν ἐρωτικῶς ἔχειν φιλοτιμίας , φιλοπλουτίας δ᾽ ἀλλοτριοῦσθαι, καὶ πενίαν μὴ αἰσχύνεσθαι , καὶ τροφῆς καὶ πάσης χρήσεως εὐτέλειαν , καὶ οὐδὲν πλέον ἀποτιμημάτων οὐσίας τοῖς ἐκεῖ πολίταις εἶναι. Καὶ τοίνυν ἄτιμον ἐκεῖνος τὸν πλοῦτον καὶ ἄχρηστον ἰδίᾳ τοῖς πολίταις καταστησάμενος, εὐ μάλα πρὸς πᾶσαν εὐγενῆ τῆς γνώμης καὶ τῆς χειρὸς διάθεσιν τοὺς τῆς Σπάρτης τρο φίμους ὁπλίζει , καὶ ὥςπερ ἐκ τῶν Σωκράτους καὶ Πλάτωνος διδασκαλείων καὶ τῶν τῆς ᾿Ακαδημίας αὐτῆς παιδευτηρίων , ἢ μάλιστα δὴ και θόλου τῶν τῆς φιλοσοφίας δογμάτων τοὺς αὐτοῦ πολιτας γεννικοὺς καὶ ἀμιδεῖς δημιουργῶν πρὸς πᾶν τὸ καθ᾽ ἡδονὴν ἐπαγωγὸν καὶ μείλι χον , ἀγορὰν δή τινα καὶ κοινὸν ταμεῖον φιλοσόφων τοὺς τρόπους ἀνδρῶν οἱονεὶ τὴν Σπάρτην μέσην ἐν τοῖςἝλλησιν ἐπεδείξατο. Ὅθεν δὴ καὶ ἀπήλλακτο παντὸς ἀγυρτώδους ὄχλου καὶ πάσης ἐμπορικῆς ἐπιμιξίας, καὶ οὐκ ἦν ἄρα ξένοὶς ἀνθρώποις καὶ ξένων ἐθῶν τροφίμοις κοινὰ πρὸς τὴν Σπάρτην τὲ καὶ οἰκία πᾶσιν ἀποκέκλειστο τοῖς ἀλλοτρίοις τὲ τὴν γνώμην καὶ ἀλλοτρίου τοῦ γένους. Καὶ γαρ δὴ καὶ μέχρι πολλοῦ τὸ ἰδιοπραγεῖν οἰκουροῦντες , στέργοντες καὶ τὴν νόμιμον ἀγωγὴν ἐν σφίσι αὐτοῖς ἄκρατον περιποιούμενοι ἀνενδεεῖς ήσαν ἀλλοτρίας εὐάγωγος μιά τε. pro ὥςπερ dat ἥςπερ, et ἀπόκλειστο pro ἀποκέκλειστο. καὶ ἀλλοτρίων ἀνθρώπων χρήσεως καὶ ἐπιμιξίας ὁπηοῦν πρὸς τοὺς ἔξω , κὰὶ πλάνης ἀποδήμου πρὸς πάντας ἀνθρώπους. Ταῦτ᾽ ἄρα καὶ ἀπραγμονέστερον ἐδόκουν βιοῦν Λάκωνες, καὶ πολλῶν ἀνθρώπων καὶ ἀνθρωπίνων πραγμάτων ἀμαθέστεροι , καὶ ὡς ἄρα σκαιοὶ δή τινες καὶ ἀνάσκητοι συμπράττειν μετὰ πολλῶν καὶ ἀκόσμη τοι , καὶ ὥςπερ ἀγροικικοὶ καὶ ἀκοινώνητοι , οὕτω καθάπαξ εὐλαβῶς ἤσκηντο , καὶ ἀκριβείας ἦσαν ἐπιμελεῖς μηδὲν προςπεριεργαζόμενοι μὴ λόγοις , μὴ πράγμασιν ἄνευ τοῦ κατὰ φύσιν καὶ ἀναγκαστῶς πραττομένου , καὶ ταύτης δὴ τῆς αἰτίας λοιπὸν καὶ τῆς ἀσκήσεως τοῦ βίου. Καὶ ὥςπερ ἐπὶ ῥητοῖς ζωῆς καὶ μέγιστ᾽ αὐτοὶ δυνάμενοι Λακεδαιμόνιοι τὸ καθ' ἑαυτοὺς, κὰν ταῖς κοιναῖς ἐστιν ὅτε χρήσεσι, καὶ συνόδοις καὶ συμπράξεσι μετὰ τοῦ ἄλλου γε ἑλληνικοῦ τῶν ἁπάντων οὐδέσιν *ἐξιστάμενοι τῶν πρωτείων καὶ τῆς ἀρχῆς , οὐδ᾽ ἄλλοις ἕπεσθαι ξυγχωροῦντες , ἀλλ᾽ αὐτοὶ μᾶλλον ἄρχειν κρίνοντες καὶ παρὰ τῶν ἄλλων δικαιούμενοι πραγμάτων ὅμως ἀφορμὰς οὐκ ἠξίουν προςποιεῖσθαι μέχρι πολλοῦ , οὐδὲ προςπεριβάλλεσθαι χώρας καὶ ἔθνη, καὶ κατάρχειν πολλῶν , καὶ πολλοῖς ἐπιτίθεσθαι , καὶ πολλοῖς ἐντεῦθεν αὔ ξειν ἐνενόουν , ἀλλ᾽ ἠγάπων εὖ μάλα τὰ σφέτερα αὐτῶν ἰδιοπραγοῦντες κάλλισθ᾽ ὅροις τας κτοῖς , καὶ δεῆσαν ἐν πολλοῖς τὴν ἀρετὴν ἐπι δείκνυσθαι κατ᾿ ἀνάγκην, ὥςπερ ἑαυτοῖς ἐχρῶντο, καὶ φρονήματος ὑπὲρ τοὺς πολλοὺς ἦσαν , καὶ ἀναμφηρίστως ἠξίουν αὐτοὶ πρὸ τῶν ἄλλων πραγμάτων ἅπτεσθαι , περαιτέρω δὲ λοιπὸν ἢ κατὰ τὴν χρείαν μηκέτι πειρᾶσθαι , ἀλλὰ κατ᾿ ἔθος οἰκεῖον ἐκ μακροῦ σωφρονεῖν ἐν ἑαυτοῖς , ὥςτε καὶ τινες ἤδη χαρίεντες εἰς τὸ ἄπραγμον αὐτῶν ἀποσκώπτοντες καὶ τὴν τῶν ᾿Αθηναίων αὖθις εὐτραπελίαν, καὶ τὴν περιεργίαν , καὶ τὸ φιλόνεικον καὶ τὸ πλεονάζον ἐν πράγμασιν ᾿Αθηναίους μὲν ἔλεγον πλείω τῆς δυνάμεως καὶ τῶν ὑπαρχόντων φρονεῖν , καὶ τὸν ἀεὶ χρόνον ἐννοεῖν , τοὺς δὲ τοὐναντίον ἅπαν ἢ δύναιντ᾽ αὖθις ἧττον ἐνεργοὺς εἶναι καὶ τοῖς λογισμοῖς κινεῖσθαι. Ἐδόκουν γὰρ δὴ καὶ τοῦτ᾽ ἐν Ἕλλησι τὸ ἀρχαῖον Λακεδαιμόνιοι τῶν ἄλλων ἁπάντων ὀλιγανθρωπεῖν μάλιστα, καὶ περιφανεῖς γε ὅμως ὄντες καὶ πρὸ τῶν ἄλλων σχεδὸν ἁπάντων ἐν Ἕλλησι, καὶ τούτου γε τὸ αἴτιον εἶναι τὸ ξενίζον ἀμέλει τοῦ βίου καὶ τῆς κατ᾿ αὐτοὺς πολιτείας, καὶ τὸ ἀκοινώνητον ἢ κατ᾿ ἄλλους τῶν ἐθνῶν τε καὶ ἠθῶν. Τεκμήριον δὲ , ὅτι καὶ ἀεὶ ἐν ταῖς κοιναῖς συνόδοις καὶ χρείαις πράξεσιν ὑπὲρ τῶν ἑλληνικῶν καὶ τοι τῆς ἡγεμονίας ἀντίποιούμενοι καὶ τυγχάνοντες αὐτοὶ, καὶ τὰ πρῶτα φέροντες , ὀλίγον ἀριθμὸν συνετέλουν ἑκάστοτε τῷ παντὶ συστήματι, καὶ πολλῷ γε ἥττους ἑωρῶντο τοῖς κοινοῖς ἐράνοις τῆς χρήσεως ἢ κατ ' ἐνίους τῶν συντελῶν , ὧν ἠξίουν αὐτοὶ πρωτεύειν τὲ καὶ ἄρχειν. Καὶ δείκνυσι Λεωνίδας ἀπαντῶν σὺν τριακοσίοις ἐν Πύλαις πρὸς τοσαύτας ἐπιοὖσας μυριάδας τῶν τοῦ Ξέρξου στρατευμάτων· καὶ δείκνυσιν ὁ βραχὺς τῶν νηῶν ἀριθμὸς , ὃν συνεισέφερον τῇ περὶ Σαλαμίνα ναυμαχίᾳ , καὶ ταῦτ᾽ ἀξιοῦντες ἄρχειν αὐτοὶ καὶ τὸν Εὐρυάδην *ἐξ αὐτῶν ἐπὶ πάντων Ἑλλήνων ἡρῆσθαι ναύαρχον. Καὶ αὖ ἑξῆς ὀλίγος ἀεὶ τὸν ἀριθμὸν ὁ λακωνικὸς ἀπόστολος εἰς τὰς κοινὰς τῶν Ἑλλήνων ναυμαχίας κατὰ τοῦ Πέρσου, καὶ ὑπὲρ ἀσφαλείας τῶν ἑλληνικῶν κατὰ θάλατταν χωρίων. Καὶ δείκνυσι καὶ ἡ ἐν Πλαταιαῖς αὐτὴ στρατηγία Παυσανίου , τοῦ βασιλέως Λακεδαιμονίων , ἐπὶ πάντων Ἑλλήνων ἡγεμονεύοντος ἀντιταττομένη πρὸς Μαρδόνιον τὲ καὶ Πέρσας.",
      "Καίτοιγε πολὺ δὴ τῶν ἄλλων ἐπιλεστέρα ( πρότερόν τε καὶ ὕστερον Λακωνικὴ στρατιὰ δοκεῖ συνταχθῆναι πρὸς τὴν μάχην ταύτην ὑπὸ Παυσανίᾳ τηνικαῦτα, πρὸς δ᾽ ὅμως τὸ φρόνημα τῆς Σπάρτης καὶ Παυσανίου τὴν ἀγερωχίαν καὶ ὑπερφροσύνην τῶν ἐκ τοῦ παντὸς ἑλληνικοῦ · τηνικαῦτ᾽ εις ἓν ἐλθόντων στρατηγῶν τε καὶ στρατευμάτων. Καὶ τοῦτο δὴ τὸ κατὰ Παυσανίαν τηνικαύτα λακωνικὸν στράτευμα ἱππικόν τε καὶ ὁπλιτικὸν , κἂν εἰ μάλ᾽ εὖ ἤσκητο τὰ πολέμια , τῷ γ᾽ ἀριθμῷ πολλῶν οὐχ ὑπερεῖχε. Καὶ μὴν ἔτι πιστοῦται τὸν λόγον, ὅτι δῆτ᾽ ἐν Πύλῳ δυστυχήσαντες οὐ πολὺς Λακώνων ἀριθμὸς , καὶ ληφθέντες παρὰ δόξαν ᾿Αθηναίοις καὶ Κλέωνι κομιδῇ ταπεινῶς πράττειν ἠνάγκασαν τὰ οἴκοι τέλη καὶ τὴν πατρίδα, καὶ μεθεμένους τὸ περὶ τῆς ἐλευθερίας τῆς Ἑλλάδος φρόνημα καὶ τὴν ἀήττητον τῆς Σπάρτης πρόληψιν ἐν πᾶσιν ἀνθρώποις καὶ φήμην αὐτίκα αὐτόθεν εἰρήνην μετ᾿ Αθηναίων ποθεῖν, καὶ ὡς ἥδιστα σπένδεσθαι. Ἔτι δὲ χρόνοις αὖθις ὕστερον τὴν ἐν Λεύκτροις μάχην νικηθέντες ὑπὸ Θηβαίων ἐν ἐσχάτοις ἐγένοντο , καὶ μικροῦ γε παντάπασιν ὀλέσθαι τὸ μέγα τῆς Σπάρτης ὄνομα, καὶ τὸ Λακεδαιμονίων κλέος ξυνέβη. Κἂν εἰ μὴ τοῦτο γέγονεν , ἀλλ᾿ ὅμως ἐκεῖθεν ἔπειτα ταπεινῶς ἔπραττον ἀεὶ, καὶ οὐχ οἷοίτ᾽ ἐγένοντο τὴν δόξαν ἀνασώσασθαι καὶ ἑαυτῶν γενέσθαι. Καὶ καθόλου γ᾽ ἐρεῖν ῥᾷστ᾽ ἔξεστι συλλογίζεσθαι καὶ μανθάνειν τῶν περὶ αὐτῶν ἐξ ἀρχῆς ἱστοριῶν , μὴ πολυανθρωπεῖν τὰΛακεδαιμονίων, εἰ καὶ μάλιστα τῶν ἄλλων Ἑλλήνων ἁπάντων βέλτιον ἐδόκουν πολιτεύεσθαί τε καθάπαξ, καὶ τὰ μάχιμα ἠσκῆσθαι. Καὶ ἡ πᾶσα γὰρ ἀγωγὴ τοῦ βίου ἐξ ἔτι παιδικῆς τῆς ἡλικίας τοῖς τοῦ Λυκούργου νόμοις μελέτη καρτερίας ἦν καὶ τέχνης τῶν μαχίμων ἔρα γων, καὶ πάντα τολμᾷν καὶ ἀφειδεῖν θανάτου, ὡς οὐδὲν μήποτ᾽ ἂν δεινὸν ὑπὲρ πατρίδος, ὑπὲρ δόξης ἀρετῆς. Ταῦτ᾽ ἄρα καὶ πολλοὺς τινὸς ἠξιοῦντο λόγου , καὶ μέγα ἦν ἐν ταῖς ἑκάστοτε μάχαις παρόντες Λακεδαιμόνιοι . Νόμος μέν γε εἷς οὗτος ἦν αὐτοῖς ἄλυτός τε καὶ ἄτρεπτος, καὶ τί λέγω Λακεδαιμονίοις ἄλυτος , ἀλλὰ καὶ πᾶσι μὲν οὖνἝλλησι γνώριμός τε καὶ στεργό μενος εὖ μάλα ἐν πάσαις πολεμικαῖς συνελεύσεσι τῶν Ἑλλήνων, ἢ κατὰ βαρβάρων ἐχθρῶν , ἢ καθ᾽ ὧντινωνοῦν αὖθις Ἑλλήνων ἔνθα ἂν αὐτοὶ παρεῖεν Λακεδαιμόνιοι αὐτοὶ καὶ ἄρχειν μεθ' ὧν τάττοιντ᾽ ἂν , καὶ αὐτῶν εἶναι , καὶ μὴ ἄλλου του γένους τὸν ἐπὶ πάντων τῶν συνταττομέ νων στρατηγόν. Καὶ πολὺς ἂν εἴη πόνος καὶ ἴσως οὐκ εἰς δέον νῦν εἶναι καταριθμεῖσθαι συμπράττοντες, τοῖς δ᾽ ἀντιπραττόμενοι. τοὺς πολέμους , ἐν οἷς μεθ᾽ Ἑλλήνων ἀγωνιζό μενοι πειθομένων εὖ μάλ᾽ αὐτῶν καὶ αἱρουμένων ἦρχον αὐτοὶ καὶ προϊσταντο τῆς μάχης. ᾿Αλλ᾿ ὃ μάλιστα βεβαιοῖ τὸν λόγον, ὅτι Ξέρξου κατὰ τῆς Ἑλλάδος ἐπιόντος μεγάλῳ κράτει, καὶ στρατεύμασι καὶ βρονταῖς ἀτόπων ἔργων , οἱ Ἕλληνες, ὅσοι καὶ συνῆλθον , καὶ ἀντιτάττεσθαι πρὸς τοὺς Πέρσας ἐψηφίζοντο , οἱ αὐτοὶ καὶ ἐκ συμφώνου πάντες τῆς ὅλης μάχης καὶ τοῦ ἀγῶνος Λακεδαιμονίους ἐξάρχειν ἐψηφίζοντο , καὶ ταῦτ᾽ ᾿Αθηναίων γε παρόντων , ᾿Αθηναίων, οἱ τὸ πῶν τῆς δυςχερείας τῆς μάχης αὐτοί γ ' ὑπέστησαν , καὶ τὴν γῆν προήκαντο, καὶ τὴν πατρίδ᾽ ἀπέλιπον τὴν θάλατταν ἀνταλλαξάμενοι καὶ τὰς ναῦς, καὶ κατ᾿ ὀφθαλμοὺς ἑώρων πυ ρίκαυστον ὑπὸ τῶν πολεμίων καὶ κοινὰς καὶ δημοσίας κατασκευὰς καὶ ἱερὰ, καὶ οἴκους ἰδίᾳ καὶ ἀγροὺς, οἱ προεῖχον πάντων ἐμπειρίᾳ τὲ καὶ σοφίᾳ πάσῃ τὲ ἄλλῃ, καὶ τῇ περὶ τὰπολέμια, καὶ τῇ πρὸ βραχέος ἐν Μαραθῶνι τῆς περιφανοῦς νίκης δικαιώσει · οἱ μάλιστα δὴ τὸ πλεῖστον τῆς εἰς τὴν μάχην συντελείας εἰσενέγκαντο ἀνδρῶν τε μαχίμων κατάλογον καὶ νεῶν ἀριθμὸν , εἰς ἃς τὸ πᾶν τηνικαῦτα περιέστη τῆς μάχης , πλεῖον γὰρ ἢ πάντες ὁμοῦ συνεισενέγκαντο τῆς μάχης οἱ κοινωνοὶ, καὶ ὧν πολλοστόν τι καὶ ὅσον αἰσχύνη λέγειν , εἰςενέγκαντο Λακεδαιμόνιοι. ᾿Αλλ᾿ ὅμως καὶ οὕτως ἐπείθοντο καὶ οὗτοι τῷ πάλαι κρατοῦντι νόμῳ περὶ Λακεδαιμονίων , καὶ ὑπεξίσταντο τῆς ἡγεμονίας αὐτοῖς, καὶ ναύαρχος μὲν ἦν κατὰ τῶν Περσικῶν νηῶν Εὐρυβιάδης ὁ Σπαρτιάτης. Ἐπείθετο δὲ καὶ εἵπετο κατ᾿ ἐντολὴν Θεμιστοκλῆς ὁ πάνυ καὶ Ἀθηναῖοι , τὸ πᾶν γε ὄντες αὐτοὶ τῆς μάχης. Καὶ στρατηγός ἔπειτ᾽ αὖθις ἐν τῇ τῶν Ἑλλήνων ἁπάντων κατὰ Μαρδονίου τὲ καὶ Περσῶν Παυσανίας , ὁ τῆς Σπάρτης βασιλεὺς , ᾿Αριστείδης δὲ, οὗ μέγα κλέος ἐν Ἕλλησι , καὶ τὸ ᾿Αθηναίων ἱππικόν τε καὶ ὁπλιτικὸν ὑπήκουσε. Καὶ ὅτε γε ταῦτα φημὶ, παρίημι κοινὰς ἔπειθ᾽ ἑξῆς Λακεδαιμονίων καὶ Θηβαίων καὶ Κορινθίων, καὶ ὧντινωνοῦν ἄλλων Ἑλλήνων ἐφ᾽ Ἕλληνας ἄλλους τὲ καὶ ἐπ᾿ Αθηναίους στρατείας καὶ μαχίμους ἐφόδους, ἐν αἷς προετάττοντο καὶ ἤκουον ἄρχοντες ἀεὶ Λακεδαι μόνιοι , καὶ οἱ ἄλλοι γ᾽ ἐδόκουν ὥςπερ γ᾽ ἐν προςθήκης τινὸς μέρει καὶ συμμαχίας ἕπεσθαι , τὸν πόλεμον δ᾽ εἶναι σαφῶς οὐτωσὶ Λακεδαι μονίων κατ᾿ Αθηναίων ἢ ὧντινωνοῦν ἄλλων.",
      "Οὕτω τοι πολὺ τὸ ξυγκεχωρηκός παρὰ πάντων Λακεδαιμονίοις περὶ τὰ πολέμια, καὶ λόγος δὴ οὗτος παλαιὸς ἐν Ἕλλησιν, ὅτι Λάκων ἀνὴρ στρατιώτης, ὁςτιςοῦν ξυντυχὼν ὅπῃ ἂν , ἱκανὸς ἂν εἴη καὶ δύναιτο χρῆσθαι τοῖς παροῦσιν ἀντὶ στρατηγοῦ, Καὶ γὰρ δὴ νόμιμος ἄσκησις ἦν αὐτὸ μόνον , καὶ οὐκ ἄλλὸ τι πρὸς τούτῳ τοῦ πολεμεῖν ἡ χρῆσις , καὶ τοῦ ἄρχεσθαι καὶ ἄρχειν ἐν μάχαις καὶ ἄλλαις μέν γε πολιτικᾶῖς ἀρχαῖς · τὸ πλεῖστον δ᾽ ἐν μάχαις ἡ μάθησις , καὶ οὐχ οἱ τυχόντες κατελέγχοντο τοῖς συντάγμασι καὶ ἐπλήρουν τὰ στρατεύματα , οὐδὲ δεῆσαν μά χεσθαι. Αναστὰς ὁ σκυτοῤῥαφῶν , καὶ ὁ τέκτων,.. καὶ ὁ χαλκοτύπος, καὶ ὁ κεραμεὺς, ἢ ἄλλος ὃςτιςοῦν ἐργατικὸς τέχνης ἀπὸ τῶν οἰκείων ἐργα στηρίων καὶ τῶν πρώτων ὑποθέσεων σφίσι τοῦ βίου ὡπλίζοντό τε καὶ ἐστρατεύοντο κατὰ λόχους καὶ τάγματα , ὥςπερ ᾿Αθήνησι καὶ παρ᾿ ἄλλαις ἑλληνικαῖς πόλεσι τοῦθ᾽ οὕτως εἶχεν, Ἀλλὰ βίου πρόθεσις ἦν ἐν Σπάρτῃ νομίμως ἀποτεταγμένη τὸ πρὸς τὰ μάχιμα ἐξ ἔτι παιδὸς παρεσκευάσθαι , καὶ οὐδὲν ἄλλ᾽ ἢ τοῦτο μόνον παρεσκευάσθαι καὶ χρῆσιν ἔχειν βιοτῆς, καὶ οἱ μὲν ἀγεώργουν 3, αὐτὸ τοῦτο μόνον , οἱ δὲ τέχνας ἠσκοῦντο κατὰ τὰς τῶν πολιτειῶν χρείας, αὐτὸ τοῦτο μόνον αὖθις , οἱ δ᾽ ἀποτετάχατο προπολεμεῖν τῆς πατρίδος καὶ τῆς χώρας, καὶ πρὸς τὰ πολέμια ἠσκῆσθαι, αὐτὸ τοῦτο μόνον καὶ οὗτοι. Ταῦτ᾽ ἄρα καὶ ξυνέβαινεν , ὃ δη καὶ πρὸ ὀλίγου εἴρηται , ὀλίγον εἶναι , ἢ κατ ἄλλας τῶν περιφανῶν ἐν Ἕλλησι πόλεων , τὰ στρατιωτικόν τε καὶ μάχιμον ἐν Λάκωσι, πολ λῶν μὲν γε ὡς ἀληθῶς καὶ ὂν καὶ δοκοῦν ἄξιον νομίμως κατὰ πᾶν τὸ γιγνόμενον εἰς τοῦτ᾽ ἀγό μενον καὶ ἀρτιόχρειον. Πάντα γὰρ τῷ ὄντι κατεστήσατο Λυκοῦργος ξὺν τῷ καιρίῳ καὶ τεταγμένῳ τὰ τῆς πολιτείας καὶ τῶν νόμων Λακεδαιμονίοις καὶ ξυμμετρίαις ἕκαστα ὡρίσατο , αἷς ἀτρέπτως καὶ ἀπαραιτήτως ἔδει χρῆσθαι , καὶ μάλα τὸν νοῦν προςέχοντας μήποτ᾽ ἄρα πλεῖν ἢ δέοι ἂν χρῆσθαι. Κἀντεῦθεν τοῦτ᾽ ἐσκώπτοντο πολλάκις ὑπ᾽ ἐνίων , ὡς ἄρ᾽ ὑπὸ τῆς πολλῆς ἀκριβείας βραδύτερον ἐχρῶντο πολλάκις τοῖς πράγμασι καὶ ὑστέριζον ἄλλων , καὶ μάλιστα τῆς᾿Αθηναίων ὀξύτητος καὶ εὐτραπελίας, οὓς μάλιστα τῶν ἄλλων ἐφαμίλλους εἶχον τοῖς ἑλληνικοῖς πράγμασι , καὶ τῶν μὲν ὑπαίτιον ἦν ἡ νωθρότης καὶ τὸ πάνυ τοι τεταγμένον, τῶν δὲ τὸ θράσος ἄσχετον ταῖς ἐπιβολαῖς καὶ ἡ ὀξύτης τοῦ χρῆσθαι. Καὶ ὡς ἀληθῶς ἔστιν οὗ καὶ ἀμφότερα τοῦ ”) κατὰ καιρὸν ἀποτυγχάνειν, καὶ αὖθις ἔστιν οὗ καὶ ἀμφότερα πλεῖστον ἐπίχρεια εἶναι πρὸς τὸ τῶν ἔργων ἀνύσιμον , καὶ οὐκ ἂν ὡσαύτως δικαίως ἂν ὁτῳοῦν ἀμφοῖν καὶ λυσιτελούντως ἀεὶ χρῷτό τις. ᾿Αλλ᾿ ὅπερ ἐλέ γομεν , ὡς ἄρα πολὺ δή τι θαυμαστὸν ἐδόκει καὶ πολλῶν ἐπαίνων ἄξιον ἐν τοῖς ἄνω χρόνοις ἡ Λακεδαιμονίων ὑπὲρ πάσας ἄλλας ἑλληνικὰς πολιτείας, καὶ τὰ κατ᾿ αὐτὴν νόμιμα. Καὶ Πλάτων αὐτὸς πολιτείας καὶνόμους ξυγγράφων, καὶ ᾿Αριστοτέλης αὖθις περὶ πολιτικῶν φιλο-σοφῶν , καὶ πάντα γε τὰ τῶν ἄλλων εὐθύνοντε καὶ ὑπ᾿ αἰτίαν ποιουμένω, ὥςπερ δὴ τοῖς ὀψὲ τῶν χρόνων καὶ μετ᾿ ἄλλους ἥκουσι καὶ τὰπρὸ · αὐτῶν βασανίζουσι , καὶ μάλιστ᾽ ἀμφοῖν τοῖνδε τοῖν σοφοῖν ἔθος τὰ πρὸ αὐτῶν αἰτιᾶσθαι πάντα , καὶ αὐτῷ γε τῷ δευτέρῳ μάλιστ᾽ Αριστοτέλει καὶ τὰ τοῦ Πλάτωνος πρὸς τοῖς ἄλλοις ὑπεύθυνα ποιεῖσθαι καὶ πειρᾶσθαι δεικνύειν μὴ τυγχά νοντα παντὸς τοῦ προςήκοντος. Καὶ ἄμφω γε μὴν, ὥςπερ εἴρηται, τώδε τὰ ἄνδρε μέμφεσθαι μὲν καὶ πρὸς ταῖς ἄλλαις ἐπιτιμᾷν ἀξιοῦν καὶ τῇ πολιτεία Λακεδαιμονίων κατ᾿ ἔθος ἐοίκατον .",
      "Οὐ μὴν ἀλλὰ προέχειν γε πολλῷ τῶν ἄλλων ταύτην κρίνετον σαφῶς , καὶ τὴν νικῶσαν αὐτῇ χαρίζεσθον πρώτην τιθεμένω τῶν ἄλλων , οὐ δημοκρατιῶν μόνον , ἀλλὰ καὶ ἀριστοκρατιῶν , ὅσαι μέχρι καὶ εἰς αὐτοὺς κατ᾿ ἀνθρώπους ὤφθησαν , τὴν λακωνικὴν πολιτείαν καὶ ἀναμφηρί στως νικῶσαν καὶ σὺν αὐτῇ γε τὴν Κρητικὴν , καὶ τὴν Καρχηδονίων προςτίθησιν ᾿Αριστοτέλης .",
      "Καὶ γὰρ τῇ ἀληθείᾳ πολὺ τὸ κοινὸν, καὶ πα ραπλήσιον αἱ τρεῖς αὐται πολιτεῖαι ὀλιγαρχού μεναι διαφερόντως , καὶ κάλλιστ᾽ εὐγενῶς ἀγόμεναι δοκοῦσιν ἔχειν. Καὶ φθάνει μὲν γε ἡ Κρητῶν τῷ χρόνῳ ἀπὸ Μίνωος, ὡς φασὶν, εὖ καταστᾶσα καὶ θαυμαζομένη τέως , εἰ ἀληθὲς τοῦτ᾽ ἐστὶ, φθάνει δ᾽ ὅμως καὶ ἀμφοτέρας τῇ ἀληθείᾳ. Καὶ Λυκούργος τῇ πατρίδι πρὸς ἐκείνην ὁρῶν τοὺς νόμους τίθεται , καὶ Καρχηδόνιοι δ᾽ ὡσαύτως ἐχρήσαντο δεύτεροι Κρητῶν μετ᾿ ἀληθείας, ὡς ἔστι συλλογίζεσθαι, εἰ δὲ καὶ Λακεδαιμονίων, ἀκριβῶς οὐκ οἶδ᾽ ἔγωγε. Τὸ γε μὴν ἀληθέστατον, ὡς ἄρ᾽ αἱ τῶν τριῶν ἐθνῶν τούτων αὗται πολιτεῖαι , Κρητῶν , Λακώνων , Καρχηδονίων ἄριστά τε τῷ παντὶ καὶ βέλ τιον ἢ κατὰ τὰς ἄλλας ἐνομίσθησαν, καὶ πλεῖ στον χρόνον εὐγενεῖς ἐκράτησαν , πάντα δ᾽ ἀλ λήλαις παραπλησίως , καὶ οὐδὲν ἢ βραχὺ παρ αὐταῖς τὸ διάφορον. Καὶ σιτία γὰρ παρὰ πάσαις , ἦν νόμιμα , καὶ γυμνάσια , καὶ τέχναι πολεμικαὶ καὶ πειθαρχικαὶ , καὶ δίαιτα σωφρονικὴ καὶ πᾶσαν ἐγκράτειαν τιμῶσα καὶ περιφρόνησιν πολυτελείας ἐν τοῖς ἰδιωτικοῖς βίοις, καὶ βασιλεῖς οὐκ ἐπὶ ῥητοῖς , ἀλλ᾽ ἐν παντὶ τῷ βίῳ , τἄλλα μὲν ὑπευθύνους , στρατηγοὺς δὲ μόνον καὶ τὰ πολέμι᾿ ἄρχοντας ἀνευθύνους προϊ σταντο , καὶ τὴν τῶν γερόντων καὶ δοκιμασθέν των ἐν πράγμασι κοινῶς ἐνόμιζον προεδρίαν , καὶ παρὰ πάντων αἰδῶ καὶ θείαν τιμὴν , καὶ ἐπὶ πᾶσι τὸ μάλιστα ἰσχύον κράτος τὸ τῶν πέντε καλουμένων ἐφόρων. Κρῆτες δὲ τὸ τῶν κόσμων οὕτω δὴ διαφόρως καλουμένων δέκα, ταὐτὰ δὲ δυναμένων , Καρχηδόνιοι δὲ τῶν οὐκ οἶδ᾽ ὅπως κληθέντων , οὐ γὰρ ἔχομεν ὄνομα, ἐκ πολλοῦ δὲ συντεταγμένων ἀριθμοῦ , ἢ κατὰ τοὺς ἀμφοτέρων ἐκείνων , τέτταρες γὰρ πρὸς τοῖς ἑκατὸν ἦσαν , ὡς Αριστοτέλης φησὶ , κοινὸν δὲ ὅμως καὶ τοῦτο τοῖς τρισὶν ἔθνεσιν , ὡς οἱ λογάδες οὗτοι. Καὶ τὸ κατὰ πάντων κράτος αὐτοὶ μάλιστα τῶν τῆς πατρίδος ἔχοντες τῶν δημοτικῶν ἦσαν καὶ τοῦ πλήθους, καὶ δοκοῦσί γε τοίνυν ἐμοὶ δοκεῖν κἀνταῦθα βέλτιον, ἢ κατ᾿ ἀμφοτέρους νομίζειν Λακεδαιμόνιοι , οἷς ὅτι δεῆσαν διὰ κοινωνίας χρείαν ἀδιαιρέτου τῆς ὅλης πόλεως συγκεραννύειν τοῖς ἀρίστοις τὸν δῆμον ἐκλεγόμενοι τὴν ἀρχὴν ταύτην ἀπὸ τῶν πολλῶν εἰς βραχὺν αὖθις ἀριθμὸν, ἢ κατὰ τοὺς ἄλλους τοὺς ἐπικλήρους τῆς ἡγεμονίας ταύτης συνέστελλον ἐκ παντὸς τρόπου τὸ ὀλιγαρχικὸν προτιθέμενοι ."
    ]
  }
}