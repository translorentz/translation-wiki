{
  "chapterNumber": 93,
  "title": "Επισημασία , ὅπως ἡμῖν ἐν μνήμῃ καὶ λόγῳ τὰ περὶ τῶν (Observation on How We Should Keep in Memory and Speech the Matters Concerning)",
  "sourceContent": {
    "paragraphs": [
      {
        "index": 0,
        "text": "Ἑλλήνων πάντα καὶ μέγιστα καὶ ὅσα βραχέος ἄξιαλόγου. Πάντα δὴ τὰ παρὰ τῶν Ἑλλήνων καὶ περὶ τῶν Ἑλλήνων ἡμῖν ἀξιολόγου σπουδῆς τετύ-χηκε, καὶ ὅσα μείζω καὶ ὅσα μὴ , ἀλλὰ καὶ βραχέος τινὸς ἴσως ἄξια λόγου , καὶ σχεδὸν οὐδὲν ὅτι οὐ , ἀλλ᾽ ἅπαντα τοῖς ξυγγράφουσιν εἰς μνήμην ἐταμιεύθη, καὶ λόγοι · τινὲς καὶ ἀπο-φθέγματα καὶ ἔργα, τὰ μὲν καὶ πρὸς ἀλλο-τρίους τοῦ γένους , τὰ δὲ καὶ πρὸς ἀλλήλους, καὶ τὰ μὲν ἴσως καὶ θαυμάζειν ἄξια , καὶ πολὺ ξυλλαγχάνειν μνήμῃ δίκαια , τὰ δὲ καὶ δίκαια καθάπαξ ὀλιγωρεῖσθαι , οἷατῷ βίῳπαντὶ, καὶ ἀεὶ πάλαι τὲ καὶ νῦν ἔθιμα , καὶ οὐδὲν μέγατι καὶ καινὸν ἔχοντα , ἀλλ᾽ ὧν πλήρης , ὡς ἔπος εἰπεῖν, τὸν ἀεὶ χρόνον ἡ γῆ , καὶ πάντ᾽ ἔθνη, καὶ πάντες ἄνθρωποι , καὶ οἱ συνόντες εὐτελεῖ τύχῃ καὶ ταπεινὰ πράττοντες. ᾿Αλλ᾽ ἅπαντ᾿ ἄρα τἀκείνων ἐπὶ τῶν προτέρων χρόνων ἑλληνικὰ τετίμηται λόγῳ καὶ μνήμῃ τῶν ξυγγραφόντων , καὶ ὅσ᾽ Αθηναῖοι καὶ Λακεδαιμόνιοι, καὶ ὅσοι τούτοις εἶποντο , πρὸς Μήδους ἔπραξαν καὶ κατὰ γῆνκαὶ κατὰ θάλατταν , μέγιστ᾽ ὄντως ἐκεῖνα καὶ ἀξιολογώτατα μὴ τῶν Ἑλληνι κῶνμόνον , ἀλλὰ καὶ ὧντινωνοῦν ἄλλων ἐν ἄλλοις ἔθνεσι · καὶ δικαίως ἂν ἐναρίθμια τοῖς ἀπὸ τοῦ παντὸς αἰῶνος μεγίστοις πᾶσιν ἔργοις , καὶ ὅσα πόλεις αὗται πρὸς ἀλλήλαις πρῶται τῶν ἑλληνικῶν ἔπραξαν , καὶ σὺν αὐταῖς κοινῇ οἱ ἀμφοτέρων σύμμαχοι , ἀλλὰ καὶ ὅσα συμβε βήκει Σεριφίοις κοινῇ τε καὶ ἰδίᾳ τισὶν ἴσως, ἢ Μηλίοις , ἢ Σιφνίοις, ἢ Σικυωνίοις , ἢ ἄλλοις οἱςτισιοῦν πολιχνίοις ἐν Πελοποννήσῳ, ἢ κατὰ τὴν ἄλλην ἑλληνικὴν ἤπειρον , ἢ νησιδίοις κατὰ τὸν Αἰγαῖον. Καὶ μακαρίσαι τὶςἂν ἴσως ὡς ἔτυχεν ἐκεῖνα τιμῆς ἀμέλει ταύτης τῇ μνήμη διὰ τῆς ἐπαινετῆς γλώττης καὶ περισπουδάστου τοῖς ἐλλογίμοις Ἡροδότου , καὶ Θουκυδίδου, καὶ Ξενοφῶντος , καὶ ὅσοι λοιπὸν τοῖς περὶ λόγους ἔχουσι φροντίδος ἀξιούμενοι. Πόσα γὰρ ὅμοια δὴ παρ᾿ ἄλλοις ἔθνεσιν ἢ καὶ μείζω καὶ κρείττω πράγματα, καὶ πάσης ἀρετῆς ἔργα καὶ φρονήματα, καὶ λόγοι ξὺν πολλῷ τῷ καιρίῳ, καὶ ἀνδρῶν ἤθηθαυμάζειν ἄξια γεγονότ᾽ ἂν ἀπὸ τοῦ παντὸς αἰῶνος καὶ ἀεὶ γιγνόμενα μνήμης οὐ τυγχάνει τινός ; οὐδ᾽ ἴσμεν περὶ αὐτῶν ὅ τί ποτ᾿ ἄρα, οὐδ᾽ ἔχομεν ἐξ αὐτῶν κατὰ χρείαν δή τινα πορίζεσθαι τῶν ἑκάστοτε λόγων καὶ προθέσεων , ὥςπερ ἄρ᾽ ἐκ τῶν ἑλληνικῶν πάνυ τοιπαντοῖα καὶ πλεῖσθ᾽ ὅσα διὰ τοὺς ξυγγρά φοντας , ὧν ἡμῖν πάνυ τοιμέλειν ἀναγκαῖον."
      },
      {
        "index": 1,
        "text": "Καὶ ἔγωγε πολλάκις ξυνορῶν ἥδομαι , πῶςἂν εἶποι τις, καὶ θαυμάζω, ὅπως ἄράτινὲς τῶν παλαιῶν καὶ νῦν οὐχ ἥκισθ᾽ ἡμῶν πρός τινας ὁμιλοῦντες καὶ γραφαῖς συγγινόμενοι τῶν ἐν μεγάλαις ὄντως τύχαις καὶ πράγμασι πρὸς χρείαν τοῖς ἑκάστοτε λόγοις καὶ κατασκευὴν τοῦ προκειμένου ἐξ ὑποδειγμάτων τινῶν καὶ μνήμης παλαιῶν ἄρα πράξεων ὡντινωνοῦν ἢ λόγων ἑλληνικῶν ἐπιχειρεῖν δοκιμάζουσι καὶ μάλ᾽ ἀνύτειν , εἰς ἃ προτίθενται. Καὶ πολλοῖς ἐν καιρῷ χρήσασθαι γέγονε πρὸς τοὺς Ρωμαίων - Καίσαρας ἐκείνους , γῆςσχεδὸν πάσης καὶ θαλάττης ἄρχοντας , καὶ ἄλλους ἐκεῖθεν ἐς ἡμᾶς αὐτοκράτορας , ἢ περιφανεῖς ἡγεμόνας καὶ μεγάλους τῇ τύχῃ , εἴτι που πολίτης τὶςΑθηναίων, ἢ Λακεδαιμονίων , ἢ Θηβαίων καὶ Μεγαρέων ἴσως καὶ Ἐρετριέων καὶ Αἰγινητῶν ἢ ἔπραξεν ἢ εἴρηκε πρὸς ἄλλόν τινα τῶν κατ' αὐτὸν παραβαλόμενος ') · καὶ οὐκ ἀπαξιοῦσι οὔθ᾽ οἱ μὲν ἀκούοντες ἀκούειν , οὔθ᾽ οἱ δὲ λέγοντες λέγειν , οὐδ᾽ ὀλιγωροῦσιν , οὐδ᾽ ἀποτρέπονται διὰ τὴν εὐτέλειαν τῶν τοιούτων."
      },
      {
        "index": 2,
        "text": "Ἢπῶςγὰρ οὐκ ἂν ἐπισημήναιτό τις καὶ λογίσαιτο χάριεν ἐπισκεπτόμενος , ὁπότε τις κατὰ ῥήτορας ἐπιμελούμενος ἐπαινῶν ἢ προτρεπόμενος εἰς πρά-ξεις Αὔγουστον ἢ Τραϊανὸν τοὺς Καίσαρας, ἢ Κωνσταντῖνον καθ᾽ ἡμᾶς τὸν μέγαν , ἢ Θεοδό σιον , ἢ ἄλλους οὑστινασοῦν τῶν μεγίστων τὰ καὶ παραπλησίων , ἢ καὶ παραβραχὺ δευτέ ρων , ἔγγιστα δ᾽ ὅμως τῇ φύσει, κἂν εἰ μὴ τῇ τύχῃ καὶ περιφανῶν ἀνδρῶν ; Ἔπειτ᾿ ἄρα μεμνῆτο πρὸς τὴν χρείαν ἑκάστοτε τὸν λόγον ἐξ ὑποδεῖγμάτων κατασκευάζων τί ποτ᾿ ἔπραξεν ᾿Αθήνησιν , ἢ εἶπεν ὁ δεῖνα , καὶ ἔστωσαν οἱ κρείτ τους καὶ περιφανέστεροι , Περικλῆς τυχὸν , ἢ Θεμιστοκλῆς, ἢ Ιφικράτης, ἢ Κόνων , ἢ ὅστιςοῦν , ἢ ἐν Σπάρτῃ ᾿Αγησίλαος , ἢ Καλλικρατίδας καὶ Βρασίδας καὶ Λύσανδρος , ἢ ἐν Θήβαις Ἐπαμεινώνδας καὶ Πελοπίδας, ἢ καὶ ἐν τοῖς ᾿Αχαιῶν πολιχνίοις μεθ᾽ ὕστερον Φιλοποίμην καὶ Αρατος, ἢ καὶ τῆς τῶν φαύλων ἴσως μοίρας ἐν ταῖς αὐταῖς ἑλληνικαῖς πόλεσιν , ὅ τί ποτ᾿ ἂν εἰπόντες ἢ πράξαντες κατεγνώσθησαν ἔνιοι , ὡς οἱ κατὰ Δημάδην καὶ Κλέωνα καὶ Ὑπέρβολον καὶ ᾿Ανυτόν τε καὶ Μέλιτον , καὶ Λύκωνα , καὶ᾿Αριστογείτονα, καὶ Φοιβίδαν , καὶ Σφοδρίαν, καὶ ὅσοι τοῦ πονηροῦ κόμματος· οὓς δὴ πάντας καὶ τὰ αὐτῶν πάνθ᾽ ἕκαστα καὶ ἤθη, καὶ λόγους , καὶ πράξεις παρέπεμψαν τῷ παντὶχρόνῳ καὶ ἡμῖν αἱ θαυμασταὶ γλῶτται τῶν ξυγγραφόντων καὶ περισπούδαστοι. Καίτοι πόσα δὴ τοιαῦτα πάρ᾽ ἄλλοις ἔθνεσι ; καὶ πόσοι δή τινες ἐν μείζοσι πράγμασιν εὖτε καὶ μὴ συνε-βίωσαν καὶ ἀεὶ συμβιοῦσι μηδενὸς ἀξιούμενοι λόγου, μηδὲ μνήμης μὴ μόνον τοῖς ὀψὲ μετ' αὐτοὺς, ἀλλὰ μηδὲ τοῖς ἔγγιστ᾽ αὐτῶν , μηδἐκ γειτόνων ἢ τοῖς χρόνοις ἢ τοῖς τόποις αὐτοῖς καὶ ταῖς οἰκήσεσιν ; ᾿Αλλὰ τούτου γ᾽ ἂν ἴσως καὶ αἴτιον ἐμοὶ δοκεῖν εἴη , ὅτι περὶ ἙλλήνωνἝλλη νεςκαὶ τὰ πᾶν τὸ εἰκὸς μέμνηνται τὰ οἰκεῖα καὶ ξυγγενῆ συγγραφόμενοι καὶ τιμῶντες, ωςἂν ἀξιοῦντες πάσης μνήμης, καὶ παραπέμποντες τῷ χρόνῳ καὶ ἡμῖν , οἱ καὶ τοῦ γένους ἐσμὲν καὶ τῆς γλώττης αὐτοῖς κοινωνοὶ καὶ διάδοχοι."
      },
      {
        "index": 3,
        "text": "Ἴσως δ᾽ ἂν καὶ παρ᾿ ἄλλοις τῶν ἐθνῶν εἴη παραπλήσια, καὶ καθ᾽ ἡμᾶς ὡσαύτως καὶ τῶν φθασάντων τὲ καὶ προγόνων ἐν τοῖς λόγοις τὰ κατ᾿ αὐτοὺς ἑκάστους τιμῆς ἐν ξυγγραφαῖς οἰκείαις καὶ μνήμης ἀξιούμενα καὶ παραπεμπόμενα τοῖς ἑξῆς μετ᾿ αὐτοὺς, καὶ πρὸς χρῆσιν ἐκ παρασκευῆς ἐκκείμενα τοῖς ἑξῆς μετ᾿ αὐτοὺς."
      },
      {
        "index": 4,
        "text": "Καὶ ὥςπερ ἀμέλει τὰ κατ᾿ ἐκείνους ἡμῖν ἀγνο-εῖται , ὅτι μὴ τοῖς ἑλληνικοῖς ξυγγραφεῦσι περὶ ἐκείνων ἐμέλησεν , οὕτως ἂν ἴσως κἀκείνοις τὰ περὶ ἡμῶν ἀγνοῆται , ὅτι μὴ τοῖς κατ᾿ ἐκείνους ξυγγραφεῦσι περὶ τὰ ἡμέτερα πονεῖν ἐμέλησεν."
      }
    ]
  }
}
