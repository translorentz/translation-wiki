{
  "chapterNumber": 87,
  "title": "Θεωρία ἐξ ὑποδείγματος περὶ τῆς κατὰ τὰ ἀνθρώπιτα",
  "sourceContent": {
    "paragraphs": [
      "ἀστασίας. Λόγος οὗτοσὶ παλαιὸς τῶν σοφῶν ἑνὸς πάνυ τοι κατὰ καιρὸν εἰρημένος ἐμοὶ δοκεῖν , ὅτι δὴ παραπλήσιον ἄρα , ὥςπερ ἐπὶ τῶν ποταμῶν , οὕτως ἀμέλει καὶ ἐπὶ τῶν ἀνθρωπίνων σωμάτων ὁρᾶν ἐστιν · ὀνόματι μὲν γὰρ καὶ ὅρῳ δή τινι καὶ θέσει ὁ αὐτός ἐστι ποταμὸς , τῇ δ᾽ ἀληθείᾳ ῥέων ἀεὶ καὶ οὐδέποθ᾽ ἑστὼς , ἀλλάττων δὲ μάλισθ᾽ ἑαυτοῦ , καὶ πῶς ἂν εἴποι τις , ἀεὶ φθεί ρων τῷ σώματι , καὶ ἀεὶ γιγνόμενος οὐκ ἔστιν ὁ αὐτὸς , οὐδ᾽ ἄρά ποτε τοῦ αὐτοῦ ') πίοι τις ἂν δὲς ἀρυσάμενος , οὐδὲ μὲν οὖν οὐδὲ δὶς τὴν χεῖρα φασὶν ἐμβάψαι τῷ αὐτῷ ποταμῷ , οὐδ᾽ ἅψαιτ᾽ ἂν τοῦ αὐτοῦ ὕδατος , ἀλλ᾽ ἄλλου μὲν πρότερον , ἄλλου δ᾽ ὕστερον διὰ τὸ ἀστατοῦν αὐτοῦ καὶ ῥέον ἀεὶ καὶ μεταβάλλον καὶ τρεπόμενον μυρίαν ἀεὶ τροπὴν καὶ ἄπαυστον ἐξ αὐτῆς ἄρα τῆς γενέσεως εἰς τὴν ἐσχάτην φθο ράν. Οὐδέ ποτ᾽ ἂν εἴη ταῖς ἀληθείαις , οὐδὲ λέγοιτο τὸ αὐτὸ χρόνον ὅντινα ἄρα, οὐδὲ τοῦ αὐτοῦ δίς ποτ᾽ ἂν ἅψαιο, ἀλλ᾽ ὃ χθὲς καὶ πρὸ τρίτης , μᾶλλον δὲ πρὸ βραχείας ἦν ὥρας , νῦν ἄλλως ἔχει πειρωμένῳ , καὶ μεταβέβληται τῆς φύσεως ἀστασίᾳ καὶ ἀπιστίᾳ πρὸς τὸ εἶναι καὶ ταὐτὸ τῆς ἕξεως· κἂν εἰ μή τις παντάπασι τυφλώττοι μήδ᾽ ἀναίσθητον ἕλκοι ζωὴν , χρῷ δῆλον τοῦτο κατὰ τὸν λόγον ἐκ μικροῦ ὅσαι ἡμέραι αὔξει , καὶ αὐθίς γ᾽ ἐφ᾽ ὁτῳοῦν στὰν τοῦ μήκους ἔπειτα συγκάπτει καὶ συνικάζει καὶ φθίνει καὶ μειοῦται κατ᾿ ὀλίγον , ἐν ᾧ γὲ μὴν καὶ ἵστασθαι δοκεῖ, παντοίαν ὅμως ἀλλάττει τροπὴν ἐκ γυμνοῦ τέως καὶ παντάπασιν ἀνείμονος τὴν φύσιν , τρίχας φύει καὶ περιβάλλεται, praemittunt : παραπλησίως τοίνυν τὸ σῶμα ῥέον , ἀεὶ μεταβάλλον καί. καὶ νῦν μὲν ') μέλαινας αὐτὰς , νῦν δὲ καὶ πυρώδους τοῦ χρώματος, καὶ ἀνάπαλιν , μετ᾿ οὐ πολὺ δὲ καὶ γιγνομένας πᾶσι λευκὰς , καὶ νῦν μὲν ὥςπερ τὰ πτίλα τοῖς ὄρνισιν ἀποῤῥίπτεται τῇ φύσει, καὶ φυλλοῤῥοεῖ τὸ χρῆμα τῶν τριχῶν , νῦν δ᾽ αὔξει , νῦν δ᾽ ἐπιφύεται , καὶ νῦν μὲν εὐεξίᾳ ἄνθρωπος , νῦν δὲ τῶν ὅρων ἐκτρέπεται τῆς κράσεως, νῦν ἐκ ψυχροῦ θερμὸς , νῦν ἀνάπαλιν , νῦν μὲν τούτοις δὴ κατὰ φύσιν χαίρει, νῦν δὲ τοῖς τούτων καθάπαξ ἐναν τίοις , καὶ διάφορος αὐτὸς ἑαυτῷ γίγνεται , καὶ, ὡς ἔπος εἰπεῖν , ἀπαύστως ἀεὶ χορεύει περιϊών ἄνω καὶ κάτω, καὶ ἀνίδρυτὸς καθ᾽ ὁτιοῦν διὰ παντὸς μεταβάλλων ὥςπερ ἐν εὐρίποις τισὶ τῆς φύσεως ῥεύμασι καὶ φερόμενος. ᾿Ατὰρ ὅπερ ἐπὶ τοῦ σώματος ὁρῶμεν , τοῦτο δὴ κἀπὶ τῶν πραγμάτων αὐτῶν ἐστὶ ξυλλογίζεσθαι , καὶ οὐδέποτε τοῖς ἀνθρώποις ἐν ταυτότητι μένει, ἀλλ᾿ ἀστατεῖ καὶ τρέπεται τὸν ἀεὶ χρόνον , καὶ κοινῇ μὲν καθόλου τῷ παντὶ βίῳ , εἴ τις ὡς ἕνα ποταμὸν ἐξ ἀρχῆς βούλοιθ᾽ ὁρᾷν τὴν συνέχειαν τῶν χρόνων καὶ τὰ κατ᾿ αὐτὴν ἀνθρώπινα πράγματα ῥέοντ᾽ ἀεὶ καὶ μεταβάλλοντα, καὶ ἄλλοτ᾽ ἄλλως ἔχοντα , καὶ πᾶσιν ἄλλως, καὶ οὐ τὸν αὐτὸν τρόπον, σήμερον δὲ πᾶσιν ἄλλως αύθις ἢ χθὲς, καὶ αὔριον ἄλλως καὶ εἰς τρίτὴν ἡμέραν ἑξῆς ἄλλως , καὶ μεθ᾽ ὕστερον ἀεὶ , τῶν μὲν ἀρχόντων, τῶν δὲ δουλευόντων , τῶν μὲν εὐπραγούντων , τῶν δὲ τοὐναντίον ἀθλιώτατα ζώντων , τῶν μὲν γιγνομένων , τῶν δὲ φθειρομένων , τῶν μὲν αὐξόντων , τῶν δὲ φθινόντων , τῶν μὲν μετρίως χρωμένων , τῶν δ᾽ ὑβριζόντων τοῖς αὐτοῖς πράγμασι , τῇ τύχῃ καὶ ταῦτ᾽ ἐναλλάξ καὶ ἀνάπαλιν μετατιθέμενα, καὶ περιϊόντα στρόμβων δίκην τοῖς ἀνθρώποις καὶ ἀστατοῦντα συνεχῶς , καὶ περιτρεπόμενα. Καὶ κοινῇ μὲν οὕτως , εἴ τις ὡς ἕνα ποταμὸν ὁρῴη τὸ ἐξ ἀρχῆς ἰόντα συνεχῆ τὸν βίον καὶ τανθρώπινα πράγματα , ἀλλὰ καὶ ἰδι᾽ ἐφ᾿ ἑκάστου τὸν αὐτὸν τρόπον ἔχει τὰ πράγματα, νῦν μὲν εὖ χρωμένου τῷ βίῳ , καὶ μακαρίζειν ἀξίως , νῦν δὲ ὡς ἀθλιώτατα , καὶ νῦν μὲν ὑβρίζοντος τῇ εὐφορίᾳ τῆς τύχης , νῦν δὲ ταπεινὰ πράττοντος τῇ κατ᾿ αὐτὴν ἀπίστω καὶ ἀδοκήτῳ τροπῇ , καὶ νῦν μὲν μισουμένου , καὶ πάσαις αποβλήτου ψήφοις , νῦν δ᾽ ἐλέους ἀξιουμένου καὶ γνώμης τῶν πολλῶν ἴλεω , καὶ νῦν μὲν τοῖςδὲ τισι χαίροντος καὶ ἥδιστα συν όντος , νῦν δὲ πρὸς ταῦτ᾽ ἀπεχθῶς πλεῖστον ὅσον ἔχοντος , καὶ τὰ τούτων ἐναντί᾽ ἀντιλαμβάνοντος καὶ προσιεμένου, καὶ καθόλου γε τὸν ἀεὶ τῆς ζωῆς χρόνον οὐδέποτ᾽ ἐν ταυτῷ μένοντος, τῶν μὲν γιγν. – φθειρομένων , absunt aC. ἀλλ᾿ ἀεὶ τρεπομένου καὶ ῥέοντος εἰς ἄλλα μετ ' ἄλλα, καὶ ἀστατοῦντος , καὶ ἀεὶ φερομένου, καὶ κατ᾿ οὐδὲν , ἀλλ᾽ ἢ μόνον τῇ κλήσει κατὰ τὴν τῶν ποταμῶν εἰκόνα τοῦ αὐτοῦ μένοντος."
    ]
  }
}