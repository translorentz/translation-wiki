{
  "chapterNumber": 114,
  "title": "Ὅπως κατὰ καιρὸν Ἐπαμεινώνδας καὶ Πελοπίδας ἀρίστω",
  "sourceContent": {
    "paragraphs": [
      "ἄνδρε καὶστρατηγὼ κατὰ ταυτὸν γεγόνατον τῇ πατρίδι. Επαμεινώνδας καὶ Πελοπίδας ἀρίστω ἤστην στρατηγώ , γενομένω δὲ καὶ τοῦ αὐτοῦ χρόνου, καὶ συνόντε διὰ παντὸς , καὶ ἁμιλλωμένω περὶ ἀρετῆς καὶ δόξης τῆς πατρίδος , τί ἄν τις ἐρεῖ, ὅση τις ὄνησις ἤστην ἑκάτερος θατέρῳ τῇ κοινωνίᾳ ταύτῃ καὶ τῷ πρὸς τὸ καλὸν ἐφαμίλλῳ , καὶ ὅση γε ἀμφοτέρω τῆς πατρίδος ὄνησις εἰς δόξαν καὶ κράτος ἐν Ἕλλησιν ἐγενέσθην ; ἰδίᾳ μὲν ἑκάτερος θαυμαστὸς ὢν καὶ πάνυ τοι χρή σιμος αὐτῇ, καὶ μόνος ἂν γενόμενος , συνελ θόντε δ᾽ ὅμως κατὰ θεῖον καὶ ἀλλήλοιν εὖ μάλα χρωμένω τὴν ἐκ τῆς κοινῆς συντελείας ὠφέλειαν ἀπαράμιλλον ἢ πρότερον καὶ μεθ' ὕστερον παρ᾿ ἄλλων ἀποδείξαντε τῇ πατρίδι · οὔτε γὰρ πρότερον ἄλλοι δή τινες κατ᾿ Επαμει˙νώνδαν καὶ Πελοπίδαν ἢ ὅτι ἔγγιστα ἐν Θήβαις ὤφθησαν , οὔτ᾽ αὖ μετ᾿ αὐτοὺς ἑξῆς. Καὶ ᾿Αθήνῃσι μὲν πολλοί τινες παραπλήσιοι γεγόνασι στρατηγοὶ καὶ περιφανεῖς ἐν Ἕλλησι καὶ βαρβάροις, καὶ θαυμαστὰ καὶ κάλλιστα διαπραξάμενοὶ ἔργα , οἷον δὴ Θεμιστοκλῆς ἐκεῖνος , ἀλλὰ καὶ πρὸ αὐτοῦ Μιλτιάδης , καὶ σὺν αὐτῷ καὶ μετ᾿ αὐτὸν Κίμων καὶ Περικλῆς ἐκεῖνος , καὶ πρὸ αὐτοῦ μάλιστα μὲν τρεῖς οἵδ᾽ ἄνδρες , καὶ ἄλλοι δὲ σὺν αὐτοῖς, καὶ αὖ σὺν αὐτῷ τε καὶ μετ᾿ αὐτὸν Νικίας, καὶ Δημοσθένης , καὶ Κόνων, καὶ Ἰφικράτης , καὶ Τιμόθεος , καὶ Χαβρίας, καὶ ἄλλοί τινες, καὶ οὐκ ἀνάγκη καταριθμεῖσθαι πάντων ὀνόματα. Ωσαύτως δὲ καὶ ἐν Λακεδαιμονίοις ἄνδρες πλεῖστοι δόκιμοι γεγονότες ἱστόρηνται, καὶ ἀλλήλοις ἐφάμιλλοι τὰς στρατηγικὰς πράξεις , ἢ καὶ μικρὸν ἀλλή λων ἐλαττούμενοι καὶ προέχοντες , ᾿Αγησίλαοι , καὶ Βρασίδαι , καὶ Παυσανίαι, καὶ Καλλικρατίδαι , καὶ Λύσανδροι , καὶ ἄλλοι σὺν αὐτοῖς πρότερόν τε καὶ ὕστερον τῶν εἰρημένων ἑκάστοτε οὐκ ὀλίγοι. Ἐν Θήβαις δὲ καὶ πρῶτοι καὶ μόνοι φασὶν Ἐπαμεινώνδας τὲ καὶ Πελοπίδας ἀρίστω γεγόνατον ἄνδρε τὴν γνώμην , τὸ ἦθος, τὴν ῥώμην , τὰς στρατηγικὰς πράξεις, καὶ τὴν ὑπὲρ τῆς πατρίδος ἐπιμέλειαν καὶ σπουδήν. Ἐγένοντό τε ἡ πόλις αἱ Θήβαι περιφανεστάτη πάνυ τοι πλεῖστον ἢ πρότερον ἀεὶ καὶ μεθ᾽ ὕστερον κατ᾿ αὐτοὺς, καὶ τοῖν ἀνδροῖν βοιωταρχούντοιν τοῖνδε καὶ στρατηγούντοιν , μεγάλων κατορθωμάτων , καὶ νικῶν , καὶ τροπαίων καὶ δόξης ἔργα Θηβαίοις ἐγένοντο · καὶ Λακεδαιμονίους τηνικαῦτα κομιδῇ πλεῖστον , ὡς οὔποτ᾽ ἄλλοτ᾿ ἐν Ἕλλησι ισχύοντας καὶ πρωτεύοντας επισήμους ἐπὶ τῇ κατατροφῇτῶν ᾿Αθηνῶν , καὶ τῇ μεγάλη δόξῃ τῆς ᾿Αγησιλάου στρατηγίας καὶ κατὰ γῆν καὶ κατὰ θάλατταν ἄρχοντας τῶν ἑλληνικῶν Ἐπαμεινώνδας καὶ Πελοπίδας Θηβαίων στρατηγοῦντε καὶ βοιωταρ χοῦντε, νικήσαντε ἐν . Λεύκτροις περιφανῶς, καὶ πολλούς Λακεδαιμονίων , μᾶλλον δὲ το πλεῖ στον καὶ κράτιστον, αὐτῶν σχεδὸν καῇ μάχη φθείραντες τοσοῦτο δὴ κατεδουλώσαντος τὸ τῆς Σπάρτης , καὶ τὸ τῶν Λακεδαιμονίων πράτος μέγιστον τηνικαῦτα, ὥστε καὶ πάντας μὲν ἀπές στησαν ) τοὺς ὑπηκόους καὶ συμμάχους· αὐτῶνς .",
      "Μεσσήνην δ᾽ αὐτονομουμένην μετὰ πλείστους χρόνους δαυλεύουσαν οἰκεῖσθαι διεπράξαντο , ἐληΐσαντα δὲ θράσει πολλῷ καὶ ἐνέπρησαν πᾶσαν τὴν Λακωνικὴν , καὶ διαβάντες τὸν Εὐ ρώτων, ὁ μὴ πώποτε πρότερον γέγονε παρ᾽ ἄλλων στρατευμάτων Λακεδαιμονίοις πολεμίων , μικροῦ ἐδέησαν τὸ μέγα .Σπάρτης ὄνομα καταστρέψατ σθαι , καὶ κατὰ κράτος ἑλεῖν τὴν πόλιν, εἰ μὴ παρῆν ἐτ᾿ ἐν τῇ πόλει ᾿Αγησίλαος , καὶ ἡ τοῦ ἀνδρὸς δόξα καὶ στρατηγικὴ ἐμπειρία. Τὸ φρό νημα μέν γε ὡς ἀληθῶς αὐτοῦ τε καὶ τῆς Σπάρ της ἐν Ἕλλησι καὶ πᾶσιν ἀνθρώποις κατεστρέψαντο, καὶ ταπεινῶς ἠνάγκασαν πράττειν , καὶ μισθοῦ χάριν παρ᾿ Αἰγυπτίοις στρατηγεῖν ἀπόδημον τὸν πολὺν Αγησίλαον ὑπὲρ τῇ πατρί δι ') , ἀργυρίσασθαι ὁτιποτοῦν ἀλέξημα τῶν κινδύνων αὐτῇ , καὶ τῆς δυςπραγίας ἠνάγκασαν.",
      "Καὶ μεγίστων τοιούτων πραγμάτων αἰτίω ἐν Έλλησι γεγόνατον , οὕτω δὴ καὶ τῇ πατρίδι περιφανῶν ἔργων , καὶ μεγάλου κράτους, καὶ δόξης Ἐπαμεινώνδας τὲ καὶ Πελοπίδας , ἄνδρε στρατηγικωτάτω, καὶ σωφρονεστάτω , καὶ πολὺ μάλιστα προφέροντε πάντων , ὡς ἔφην, στρατηγῶν πρότερόν τε καὶ ὕστερον ἐν Θήβαις , καὶ τὸ δὴ κάλλιστον. Καὶ μάλιστ᾽ εὐ γε δῆλον κατα θεῖον ἔοικε κατὰ τὸν αὐτὸν χρόνον γεγονότε τὰ ἄνδρε τώδε , καὶ συμφρονοῦντε πάντα τρόπον ὑπὲρ τοῦ καλοῦ καὶ τῆς ἀρετῆς καὶ τῆς πατρίδος. Καὶ ἔγωγε πολλάκις ἔδοξα , καὶ ἔν νοιά μοι τὶς ἐπῆλθεν αὕτη , ὡς ἄρ᾽ ὁπότε γε Λακεδαιμονίους ἔδει πρᾶξαι κακῶς, καὶ δόγμ᾽ ἄνωθεν ἤδη περὶ αὐτῶν τῇ πάντα τἀνθρώπων ἀγούσῃ προνοίᾳ καὶ ψήφισμα κεκύρωτο μετὰ τὰς περιφανεῖς ἐκείνας αὐτῶν νίκας, μετὰ τὸν δρόμον τῆς εὐπραγίας καὶ τῆς ὑψώσεως , μετὰ τὴν κατὰ πάντων Ἑλλήνων ἀσφαλῶς , ὥς γ᾽ ἐδόκει , καὶ ἀτρέπτως καὶ ἀσείστως ἤδη λοιπὸν κρατοῦσαν ἐν γῇ καὶ θαλάττῃ Λακεδαιμονίων ἀρχὴν , μετὰ τὰς δεκαρχίας πασῶν τῶν πόλεων , καὶ τοὺς ἐκ Σπάρτης αὐτῶν ἁρμοστὰς , μετ ' ᾿Αγησίλαον εὐδοκιμήσαντα ταῖς στρατηγίαις , καὶ περιφανέστατον , εἰ δή τις ἄλλος, ἐν Ἕλλησι καὶ τοῦ πατρίδι. βαρβάροις γενόμενον στρατηγὸν νικητὴν ἀεὶ , καὶ μηδὲν ἄλλ᾽ , ἢ πάντα κρατοῦντα ταῖς μάχαις, ὧν ἂν πειρῷτο , καὶ ποῤῥωτάτω τῶν οἴκοι καὶ τῆς πατρίδος ἀπόδημον κλεϊζόμενον ἐπ᾿ ᾿Ασίας κατὰ τοῦ βασιλέως Περσῶν καὶ τῶν αὐτοῦ στρατευμάτων καὶ τῶν αὐτοῦ χωρῶν τε καὶ πόλεων , καὶ μέχα αἰρόμενον ἤδη λαμπρῶς ἀντιπεριστήσαντα τῇ Περσικῇ δυναστείᾳ , τὰ δυςχερῆ μετὰ τὴν ἐντεῦθεν λοιπὸν Λακεδαιμονίων ὀφρὺν κατὰ πάντων ἀνθρώπων καὶ ὕβριν ἐπὶ τῇ τῆς τύχης ἀκμῇ , ὥςπερ ἐν ὀστράκου περιτροπῇ μεταλαβεῖν αὐτοὺς ἀδόκητον παντάπασιν ἐργώδη τύχην καὶ χαλεπὰ πράγματα; καὶ κακῶς ἔπειτ᾿ ἀπαλλάξαι τῆς τοσαύτης εὐδαιμονίας καὶ τῶν θριάμβων τῆς ἀγαθῆς τύχης , καὶ ταῦθ᾽ ὑφ᾽ ὧν οὔτ᾽ ἂν αὐτοί ποτε, οὔτ᾽ ἄλλός τις ᾠήθη Θηβαίων · τοῦτο μὲν τῶν ἐν δευτέροις αὐτῶν ἀεὶ ταττομένων καὶ πολὺ λειπομένων οὐ τῆς τότε κρατούσης τύχης αὐτῶν, ἀλλ᾽ ἄρα καὶ τῆς τὸν ἀεὶ χρόνον Λακεδαιμονίων ἰσχύος, τοῦτο δὲ τῶν αὐτοῖς δὴ μάλιστα προθύμως κοινωνησάντων χρόνοις μακροῖς πολλῶν ἀγώνων καὶ πολλῶν πράξεων, καὶ τοῦ κατὰ τῶν ᾿Αθηναίων φθόνου, καὶ τῆς παμμήκους καὶ πολυετοῦς κατ᾿ αὐτῶν συμπνοίας καὶ τῶν πικρῶν καὶ πυκνῶν καὶ ἀπαύστων ἐπιχειρήσεων. Ἐπεὶ ταῦτ᾽ ἔδει καὶ πάντ᾽ ἐλεγχθῆναι τἀνθρώπινα, ὡς οὐδὲν μήποτε πιστὸν ἐν αὐτοῖς , οὐδ᾽ ἑστὼς οὐδ᾽ ἄσειστον , καὶ το πάντων μάλιστα καὶ χρόνῳ καὶ παντὶ τρόπῳ κραταιωθέν , οὐδ᾽ ἀδόκητον μεταβαλεῖν τοῖς γε νοῦν ἔχουσιν, οὔτ᾽ εὐπραγία πᾶσα, οὔτε φιλία κρατήσασα χρόνιος , οὔτ᾽ ἔχθρα καὶ ἀσπονδος καὶ ἀκατάλλακτος καὶ ἄτρεπτος πάντοθεν ἐφορωμένῳ δοκοῦσα , ἀλλὰ πάντ᾽ ἄνω καὶ κάτω πορεύεται , καὶ πάντα πράγματα ἐξ ἀλλήλων γίγνεται , καὶ πονήρως ἔχοντα μετ᾿ εὐπραγίαν ἄκρατον , καὶ μετ᾿ εὐδοξίαν , ἀθλιότης , καὶ αἰσχύνη , καὶ κίνδυνος μέχρι τῶν ἐσχάτων , καὶ αὖ τὰ τούτων ἐναντία μετὰ τοὺς ἐσχάτους κινδύνους , καὶ τὸν περὶ ψυχῆς, ὡς εἰπεῖν , δρόμον οἱςτισινοῦν ἀνθρώ ποις εὐπραγίας ὑπερβαλλούσης ῥοπὴ, καὶ πᾶσα πάντων πραγμάτων εὐχρηστία καὶ κλέος εἰς ὕψος αἶρον καὶ πομπεῦον κατὰ πάντων ἀνθρώ πων καὶ πάσης τῆς οἰκουμένης. Ἐπειδὴ ταῦθ᾽ οὕτω καὶ ἔδει γε λοιπὸν , ὡς εἴρηται, τὴν γε τοιαύτην σκηνὴν καὶ τὰ δράματα τοῦ χρόνου καὶ περὶ Λακεδαιμονίους τηνικαῦθ᾽ ὁραθῆναι καὶ θεάτρου τυχεῖν ἐν τῷ βίῳ. Τηνικαῦτα δὴ λοιπὸν καὶ Ἐπαμεινώνδας ἐν Θήβαις καὶ Πελοπίδας , οἷοι μήποτε πρότερον μήθ᾽ ὕστερον ἄλλοι γεγόνασι , διάγονοι τῇ βουλῇ τῇ προνοίας ἀναδείκνυσθον , καὶ πάνθ᾽ ὁμοίω τὴν ἀρετὴν καὶ τὸ δραστικόν τε καὶ συνετὸν , καὶ πάντ᾿ ἀλλήλοιν συμφωνοῦντε , καὶ περὶ πάσας ἐπιβολὰς ἀκαμάτω. Ἵν᾿ εὐ γε μάλ᾽ ὁ δρόμος τῆς προνοίας ἀνύτειν ἔχοι , καὶ τὰ κατὰ Λακε δαιμονίων ψηφίσματα , καὶ ἡ καινότης τῶν πραγμάτων ἐν Ἕλλησι καὶ τῆς χρείας ἐκείνης ὄργανα , πόλις Θηβαίων ἔρικε τώδε τὰ ἄνδρε τηνικαῦτα παρασχεῖν , ὅτε καιρὸς ἐδόκει , καὶ παρῆν ἡ κυρία· ὥςπερ καὶ περὶ ἄλλων ἄλλοτε πραγμάτων καὶ ἀνθρώπων οὐ δυςχερὲς τῷ προς έχειν βουλομένῳ παραπλήσια κατασκέπτεσθαι καὶ συλλογίζεσθαι πρότερόν τε καὶ ὕστερον ἐστὶ, καὶ ἡμῖν γε βουλομένοις ῥᾴστ᾽ ἔχει καὶ εὐπορίστως καὶ δι᾽ ἄλλων ὑποδειγμάτων καὶ μνήμης οὐκ ὀλίγων πιστοῦσθαι τὰ λεγόμενα."
    ]
  }
}