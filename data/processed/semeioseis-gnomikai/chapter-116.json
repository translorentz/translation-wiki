{
  "chapterNumber": 116,
  "title": "Εἰς τὸ ἄστατον τῆς τύχης ἐξ ὑποδείγματος",
  "sourceContent": {
    "paragraphs": [
      "Θεόπομπος ὁ ἱστορικὸς ἀποσκώπτων εἰς τους Λακεδαιμονίους εἴκαζεν αὐτοὺς ταῖς φαύλαις καπηλίσιν , αἱ τοῖς χρωμένοις ἐγχέουσαι τὴν ἀρχὴν οἶνον ἡδύν τε καὶ εὔχρηστον σοφιστικῶς ἐπὶ τῇ λήψει τἀργυρίου , μεθύστερον φαῦλόν τινα καὶ ἐκτροπίαν καὶ ὀξίνην κατακιρνῶσι καὶ παρέχονται · καὶ τοὺς Λακεδαιμονίους τοίνυν ἔλεγε τὸν αὐτὸν ἐκείναις τρόπον ἐν τῷ κατὰ τῶν ᾿Αθηναίων πολέμῳ τὴν ἀρχὴν ἡδίστῳ πόματι τῆς ἀπ᾿ Αθηναίων ἐλευθερίας καὶ προγράμματι καὶ κηρύγματι τοὺς Ἕλληνας δελεά σαντας , ὕστερον πικρότατα σφίσιν ἐγχέαι καὶ ἀηδέστατα κράματα βιοτῆς ἐπωδύνου καὶ χρή σεως πραγμάτων ἀλγεινῶν , πάνυ τοι κατατυρὰννοῦντας τὰς πόλεις δεκαρχίαις καὶ ἁρμοσταῖς βαρυτάτοις, καὶ πραττομένους, ἃ δυςχερὲς εἶναι σφόδρα καὶ ἀνύποιστον φέρειν καὶ ἀποτιννύναι. ᾿Αλλ᾽ ὅπερ ἄρα Θεόπομπος περὶ Λακεδαιμονίων εἰκάζων, ὡς ἔφην, ἀπέσκωπτε, τοῦτ᾽ ἐμοὶ δοκεῖ προςηκόντως μᾶλλον ἂν εἴη λέγειν περὶ τῆς τύχης τῶν ἀνθρωπίνων πραγμάτων , ὅπως ἑκάστοτε γλυκυτάταις εὐφορίαις ἀπαντῶσα τοῖς πολλοῖς τὴν ἀρχὴν ἡδίστη καὶ ἀπατῶσα τοὺς αὐτῇ χρωμένους , καὶ πομάτων γεύουσα καὶ πραγμάτων προςηνῶν καὶ πολλῶν ἐλπίδων περὶ τοῦ μέλλοντος πληροῦσα , καὶ καθάπαξ αἰωρήσασα κουφότητι ' ) τοὺς ἐς αὐτὴν κεχητ νότας ; , ἔπειτα βαρύτατ᾽ ἀδοκήτως σφίσιν ἐπιφέρει , καὶ παντάπασιν ἐργώδη , καὶ οἱ ἀλγεινότατα φέρειν πράγματα. Ἐνίοτε δὲ καὶ κακῶς ἀπαλλάττει τάχιστα προλείπουσα τοὺς ἀπροόπτως ἐπ᾿ αὐτῇ μέγα φρονήσαντας , ὥςπερ ἐπίβουλός τις καὶ δολιόφρων συνοδοιπόρος ἐν καιροῖς ἄρα καὶ τόποις , οἷς μάλιστα δεῖ συμμαχίας καὶ κοινωνίας καὶ ῥώμης καὶ συνασπισμοῦ πλείονος , ἔρημον ἀπολείπων καὶ ἀποδραπετεύων ταχὺς κρύφα, καὶ πάντων λογισμῶν ἔξω τὸν ἐπ᾿ αὐτῷ τεθαρρηκότα, καὶ τῇ αὐτοῦ κοινωνίᾳ πρὸς τὴν ἑκάστοτε προτεθειμένην ὁδὸν τοῦ βίου καὶ χρῆσιν. Οὕτω δὴ παντάπασιν ἀπίστου τῶν ἀνθρώπων οἱ πλείους πειρῶνται τῆς τύχης καὶ καταθαρρήσαντες καὶ πεφυσημένοι τὴν πρώτην ὑπὸ τῶν ἐξ αὐτῆς εὐφόρων πνευ μάτων καὶ χρηστὰ προςδοκήσαντες διὰ πάντων εἰς τέλος πράγματα, ὅσα γε ἐκ τῆς ἀρχῆς , καὶ ὧν ἐγεύσαντο , καὶ οἷς φθάσαντες ἐχρήσαντο , δεινοῖς ἔπειτα ξυμπίπτουσι πράγμασι καὶ συνέχονται· καὶ τὸ ζῇν οὕτως ἀπευκταῖον κρίνουσι , καὶ ποθοῦντες πάντα τρόπον , ὃν ἂν οἷόν τ᾽ εἴη , τὰ κατ᾿ αὐτοὺς ἄμεινον θέσθαι , πάντ᾽ ἀποτυγχάνοντες ἀλγεινότατα διακαρτεροῦσι τῷ βίῳ καὶ τῇ τῶν κακῶν τυραννίδι, μὴ ἔχοντες, ὅπως ἄρα δρασμοὺς τινὰς εὑρεῖν καὶ λαβέσθαι τινὸς ἐλευθερίας καὶ χρήσεως εὐαγώγου , καὶ τὴν τύχην ἱλεώσασθαι , ἢ πόρνης τρόπον ἀναιδῶς καὶ μηδὲν ὅλως ἐπιστρεφομένη προτέρας ἡςτινοςοῦν συνηθείας ἀπ᾿ ἄλλων εἰς ἄλλους μεταβάλλει καὶ μεταβαίνει τάχιστα, κατελέγ χουσα φαύλους ὄντως καὶ παντάπασιν ἀφρονεστάτους ἀνθρώπους τοὺς αὐτῇ προςέχοντας ἑκάστοτε , καὶ μὴ συνορῶντας , μηδὲ συλλογιζο μένους ἐφ᾽ ἑαυτῶν , ἃ περὶ ἄλλων κατεῖδον, καὶ τὴν αὐτῆς ἀστοργίαν καὶ ἀπιστίαν , καὶ τοὺς εὐρίπους , ὡς εἰπεῖν , τρόπους καὶ πλάνας καὶ ἀπατηλὰ γοητεύματα, καὶ ἀναρμόστους ὥςπερ ἐν ὀργάνῳ πολυχόρδῳ τινὶ τῷ ἀνθρωπίνῳ βίῳ καὶ συστήματι κατὰ μουσικοὺς ἐρεῖν μεταβολὰς , ἀπὸ Λυδίου , φασὶν , ἐπὶ Δώριον , καὶ ἀνάπαλιν αὐ ἐπὶ θάτερα, καὶ ὡς νῦν μὲν ἔστιν ἐντείνουσα τὰς χορδὰς , νῦν δ᾽ ἀνιεῖσα , καὶ γλυκυθυμίας τινὸς ἀφορμὰς καὶ ῥᾳστώνης ἐνδιδοῦσα. Καὶ ὡς ἀληθῶς ὃς ἂν τὰ παρὰ τῆς τύχης τοιαῦτα πολύσπαστα καὶ εὐμετάβολα κρούματα καὶ μέλη παντοῖα ξυνορῶν παρατρέχει τὰ οἴκοι ποθῶν , καὶ τὴν ὡς ἀληθῶς ἄνω πατρίδα καὶ πολιτείαν ἑστῶσαν καὶ ἀστασίαστον, πολὺ μάλιστα σώφρων ἄνθρωπος οὗτος ἂν εἴη , καὶ πολὺς τὴν προμήθειαν καὶ τὴν σοφίαν κατὰ τὸν ἐν ποιήμασιν Ὀδυσσέα τὰς τῶν Σειρήνων παρόδους εὖ μάλα διοικῶν καὶ τεχναζόμενος καὶ καταφράττων τὰς ἔξωθεν ἐμμελεῖς δοκού σας καὶ ἐπαγωγοὺς ἐμπιπτούσας θυροκοπίας ταῖς αἰσθήσεσιν , ὑφ᾽ ὧν ἐστιν ὥςπερ ἀπαραιτήτων ἡμῖν συνοδοιπόρων καὶ κοινωνῶν τῇ ζωῇ, καὶ σύμπλων τοῦ βίου , εἰ μὴ τις τὰ κατ᾿ αὐτοὺς ἀσφαλίσαιτο προςσχόντα κακῶς καὶ ἀπροόπτως τοῖς τῇδε μαγγανεύμασι πονηροῦ καὶ κακίστου τέλους λαχεῖν. ᾿Αλλ᾽ εἰ καὶ τοῦθ᾽ οὕτως ἔχει καὶ ὀρθῶς λέγομεν , πολλή γε ὅμως ἡ δυςχέρεια γεννικῶς ἐνταῦθα χρῆσθαι , καὶ σπάνιον ὅςτις τὰ παρὰ τῆς τύχης ἀπατηλὰ γλυκάζοντα μέλη καὶ νάματα, εἴτ᾿ ἐξ ἀρχῆς εὐθὺς , εἴτε καὶ μεσοῦντα παρῆλθεν ἀνεπίστροφος εἰς τέλος καθάπαξ ὡς ἄρα Στυγὸς αἰπὰ δεινῆς ῥέεθρα , ἃ μήποτε ἐστὶν εὐανάδοτα καὶ χρήσιμα κατὰ φύσιν εὐγενέσιν ἔξεστι μήθ᾽ ὅλως ἑστῶτα καὶ μονὴν ἔχοντα. Καὶ μακάριος ὄντως καὶ κομιδῇ θαυμάζειν ἄξιος , ὅςτις αὐτὸς ἀμέλει παρέδραμε κατὰ τὸν σοφῶς εἰρηκότα τὰ παρατρέχοντα."
    ]
  }
}