{
  "chapterNumber": 112,
  "title": "Περὶ τοῦ ἀνιδρύτου καὶ μὴ διαρκοῦς εἰς τέλος τῶν ἀν-",
  "sourceContent": {
    "paragraphs": [
      "θρωπίνων πραγμάτων ἐξ ὑποδειγμάτων . Ἔννοιά μοι πολλάκις ἐπῆλθε καὶ λογισμός οὐτοσὶ , ὅτι δὴ, καθάπερ ἐπ᾿ ἀνδρὸς ἑκάστου , μᾶλλον δὲ καὶ ζώου τινὸς ὅλως ἑκάστου κατὰ φύσιν ἑπόμενον ὁρᾶν ἐστιν , ὅτι δὴ γίγνεται τὴν ἀρχὴν ὥςπερ ἐπὶ ῥητοῖς, καὶ πρόεισιν εἰς ὅσον δέδοται , κάπειτα πρὸς τοῖς ὅροις γενόμενος τελευτᾷ τὸν βίον καὶ μεταλλάττει καὶ θνήσκει, τὸν αὐτὸν ἀμέλει τρόπον καὶ ἐπὶ τῶν ἐθνῶν καὶ τῶν πόλεων τὸ ἐξ ἀρχῆς ὁρῶμεν ξυμβαῖνου . Πλεῖστα γὰρ ἔθνη καὶ πόλεις πάνυ τοι πλεῖσται ζωῇ καὶ βίῳ μέχρι πολλοῦ χρησάμενα καὶ διαρκέσαντα περιφανῶς τὴν προθεσμίαν ἔοικε τῆς τελευτῆς οὐ παρέδραμεν , ἀλλ᾽ ἐν ἀκμῇ τέως πομπεύοντα τῷ βίῳ , καὶ μετὰ με γάλης τῆς φήμης καὶ τοῦ κλέους ἐπὶ πάσης , ὡςεἰπεῖν , βοώμενα τῆς γῆς , καὶ μυρίας τυχόντα δόξης , ὡς ἧκεν ἡ κυρία καὶ τὸ πέρας ἐμοὶ δοκεῖν ἀπήντησε τῶν ὅρων, εἶτ᾿ ἀπήλλαξεν αὐτόθεν εἴξαντα ἡ φθορᾶ, καὶ τοῖς ὁρῶσιν , ἐν οἷς ἦσαν, καὶ πλεῖστον ἦσαν ἰσχύοντα, ἀπιστεῖται σχεδὸν, εἰ ἄρα καὶ ἦσαν ··οὕτω κάκιστα τελευτῶντα παντάπασιν ἀπήλλαξε , καὶ πρὸς τὰς περὶ αὐτῶν συγγραφὰς, οἷς νῦν ὁρῶμεν , χώραν ἔχομεν οὐκ ἀναμφηρίστως πείθεσθαι , ἀλλ᾽ ἐνίοτε πρὸς ἄνδρας ἐλλογίμους, καὶ οἷς μέλειν περὶ τῆς ἀληθείας ἐν τοῖς συντάγμασι πάνυ τοι πεπείσμεθα , ἀμφιγνοεῖν προαγόμεθα, καὶ πρὸς τὸν δρόμον τῆς ἱστορίας ἀντιτείνειν , ὅσα καὶ ἐκ τῶν φαινομένων οὐκ εὐ μάλ᾽ ἀξιοῦντες ἐπεσθαι. Αλλ᾽ ἔστι γε μὴν τοῦτ᾽ ἄρ᾽ , ὡς ἔφην , ἐπιλογίζεσθαι , ὅτι τὸ θανάσιμον μοιρίδιον ἑκάστοις ἔπεισι τῇ φορᾷ τοῦ χρόνου, μᾶλλον δ᾽ ὥςπερ ὄφλημα ἀπαραίτητον ἀποδίδοται τῷ χρόνῳ, καὶ τοῖς ἄνωθεν τῇ προνοίᾳ ψηφισθεῖσιν ὅροις καὶ δόγμασι. Καὶ οὐκ ἔστιν ἐνταῦθα λοιπὸν ἐκλογισμός τις καὶ ἀποφυγή, ἀλλ᾽ ὥσπερ᾽ ἄτρεπτός τις ἐπίτροπος τῶν γραμ μάτων , καὶ τῶν μέτρων τῆς προνοίας καὶ τοῦ κοσμικοῦ τοῦδε θεάτρου νομεὺς, καὶ τῶν πομπευόντων θεωρῶν καὶ τῶν ἀγωνιστῶν ἑλλα νοδίκης , ὥςπερ ἐν Ἤλιδι κατὰ τὰ Ὀλύμπια τὸ παλαιὸν εἶχε , καὶ ἐν Ἰσθμῷ τῆς Πελοποννήσου καὶ ἄλλοις οἱςτισινοῦν , ὁ χρόνος πᾶσιν ἐπιστατῶν παρεπόμενος διανέμει τοὐπιβάλλον ἑκάστοις. Καὶ οὐκ ἔστιν ὑπεραρθῆναι τὸ μέτρον ἢ ἀρχομένους ἢ περαίνοντας , οὐδ᾽ ὑπερβάθμια φέρεσθαι , οὐδὲ πλεῖν ἢ τὰ ἐσκαμμένα καὶ οἱ ὅροι ξυγχωροῦσιν ἅλλεσθαι , οὐδ᾽ εἰ βουλομένοις εἴη , οἷόν τ᾽ ἄν ποτ᾿ εἴη , οὐδ᾽ ἂν πάντα πράγματα γίγνοιτο. ᾿Αλλὰ νῦν μὲν οἶδε δή τινες ἀπολαύσαντες τοῦ βιωτικοῦ θεάτρου τὸ δεδομένον καταπαύουσιν αὐτίκα μηδὲν ἀντιτείνοντες πρὸς τὸν ἐπιστάτην περὶ τῶν δικαίων ; νῶν δὲ οἶδε δή τινες ἄλλοι ὥςπερ ἐκ προῤῥή σεως ἀνίστανται, νῦν δὲ οἶδε δή τινες ἄλλοι πρὸς τῇ ἀκμῇ τῆς χρήσεως καὶ τῆς θεατρο νομίας εἰδί · καὶ οἱ μὲν ἐπὶ τάδε τοῦ κόσμου καὶ τοῦ θεάτρου τῆς οἰκουμένης , οἱ δ᾽ ἐπὶ τάδε , καὶ ἄλλοι ἐπ᾿ ἄλλα, καὶ πάνθ᾽ , ὡς ἔφην, ἔοικεν ὡρίσθαι καὶ λαμβάνειν ἀρχὴν , καὶ πέ ρας λαμβάνειν ἀπαραλόγιστον. Καὶ τῆς βιοτῆς οἱ δρόμοι , καὶ τὰ τέλη ταῖς καταγραφαῖς τῶν διακόνων τοῦ χρόνου καὶ γραμματέων τῆς ἐπιτροπῆς καὶ ἐπιστασίας αὐτοῦ διὰ τῶν βιβλίων, ὧν εἰς αὐτὸν ἄρα τὸν ἐπιστάτην χρόνον τας μιεύουσι , καὶ παριόντων ἀμέλει τῶν ἀγωνιστῶν ἐκείνων καὶ θεωρῶν ἑξῆς δηλοῦνται , καὶ τὸῖς μὴ κατιδοῦσιν ἔστιν ἐντεῦθὲν ἐπιλογίζεσθαι καὶ καταριθμεῖσθαι τὰ φθάσαντα, ἀλλ᾽ οὐκ ἐξ ὧν ὁρῶσιν αὐτοὶ πιστοῦσθαι · οὕτω δὴ πολὺ τὸ ἀνίδρυτον καὶ ὀλιγαρκὲς καὶ κατεστενωμένου μηδὲ μόνιμον , μηδὲ μακρόβιον τῶν ἀνθρωπί νων. Καὶ πολλὰ διὰ τῶν ἱστοριῶν τῇ μνήμῃ παραλαμβάνοντες πείθειν μὲν ἑαυτοὺς ἔχομεν , καὶ προςέχειν τὸν νοῦν ὡς ἀληθέσι , καὶ ἀνιᾶσθαί γε μὴν ἴσως ἂν ἔχοιμεν , καὶ πάσχειν ἀμηγέπη ξυνδιατιθέμενοι πρὸς οἶκτον τῇ παραδρο μῇ , καὶ ἀφανείᾳ , καὶ ταῖς συμφοραῖς τῶν οἰχομένων , ὅσα γε εἰκὸς ἀνθρώπους ἐπ᾿ ἀνθρώπων πονηραῖς τύχαις καὶ φθορᾶς πέρατι κατὰ φύσιν ἀλγεῖν ἐστι, καὶ πλήττεσθαι τὰς καρδίας. Ποῦ γὰρ νῦν εἰσὶν Ἑλλήνων ἐκεῖνα τὰ πάλαι σεμνὰ, καὶ μεγάλης φήμης καὶ μνήμης ἐν συγγραφαῖς καὶ ποιήμασιν ; ἐκεῖθεν γὰρ ἀρκτέον ἐκ τῶν οἰκείων κατὰ φύσιν ὑμῖν· ποῦ νῦν Μυκῆναι ; ποῦ Μεγάλη πόλις ; ποῦ Σικυών ; ποῦ τὸ μέγα κλέος οὐ Πελοποννησίων μᾶλλον , ἢ καθόλου γε τῶν Ἑλλήνων Σπάρτη , καὶ Λακεδαιμονίων ἀξίωμα καὶ στρατηγήματα; ποῦ Κνωσσὸς ἐν Κρήτῃ ;· ποῦ παρὰ Σικελοῖς Συράκουσαι ; ποῦ Θετταλικὴ Λάρισσα ; ποῦ παρὰ Βοιωτοῖς ᾿Αλίαρτος καὶ Χαιρώνειτα ; ποῦ νῦν ἡ περιμάχητος Ἕλλησι καὶ Μακεδόσιν ᾿Αμφίπολις; ποῦ Μακεδόνων Πέλλαι, καὶ Κλεωναὶ, καὶ ᾿Απολλωνία , καὶ Αὔ δηρα , καὶ ἄλλαι πλεῖσται ; καὶ οὐκ ἔχομεν ἀνάγκην καταλέγειν ὀνόματα, ἴσως γε μὴν καὶ οὐδ᾽ ὀνόματα τῶν πλειόνων ἐν μνήμῃ νῦν , ἀλλ᾽ ἐρημία πᾶσα καὶ λήθη καὶ φθορὰ καὶ πανώλεια μὴ τῶν πραγμάτων μόνων , ὧν ἦσαν πάλαι , ἀλλ᾽ ἄρα δὴ καὶ τῶν ὀνομάτων αὐτῶν.",
      "Ποῦ δ᾽ αἱ περιφανεῖς τῆς Ἰωνίας πόλεις, καὶ τὰ μυρίας δόξης περὶ αὐτῶν ἀκούσματα , Ἔφεσος ἐκείνη , καὶ Κολοφών, καὶ Ἐλαία , καὶ Σμύρνα, καὶ Πριήνη, καὶ Ἴος, καὶ Κλαζομεναί; ποῦ δ᾽ Αλικαρνασός; ποῦ δ᾽ Αφροδισιάς ; ποῦ Κνίδος ; ποῦ τὰ κατὰ πάσης τῆς οἰκουμένης ὠδῇ μυρίᾳ πομπεύοντα , Σάρδεις ἐκεῖναι , καὶ Λύστρα, καὶ ᾿Αμμόριον, καὶ Γάβαλα, καὶ Σό λοι , καὶ Σαλαμὶς ἐν Κύπρῳ , καὶ Κίττιον , καὶ Φοινίκης αἱ μέγισται πόλεις ἐκεῖναι, καὶ Πα λαιστίνης , καὶ Αἰγύπτου Μέμφις καὶ Θήβαι καὶ Ἡλιούπολις; ποῦ τῶν πόλεων ἡ περιδοξο τάτη καὶ περιφανής Αντιόχεια; ποῦ Τύρος, ἢ τῇ μεγάλῃ τύχῃ, καὶ ῥώμῃ , καὶ φήμῃ , καὶ τῷ δρόμῳ τῆς στρατηγίας ᾿Αλεξάνδρου πλεῖστα παρέσχε πράγματα; ποῦ τὸ παρὰ βαρβάροις ἑλλη νικώτατον ἄστυ Κυρήνη καὶ Πεντάπολις τὸν ἀεὶ χρόνον ἐν τοῖς ἀλογωτάτοις ἔθνεσι μέσον ἑλληνικῆς ἀκρότου γλώττης καὶ χρήσεως , ὥς περὁ μῦθος ἱστορεῖ διὰ μέσης θαλάττης καὶ πλείστης , ἁλμυρᾶς διαστάσεως ποταμὸν ῥέοντα καὶ διϊόντα ποτίμου νάματος; ποῦ Καρχηδών, ἡ τῆς Ἀφρικῆς μητρόπολις, καὶ οὐ τῆς ᾿Αφρικῆς μᾶλλον ἢ καὶ πάσης Λιβύης, ἡ μεγάλη καὶ μεγαλώνυμος κατὰ τῆς οἰκουμένης ἁπάσης καὶ πλείστοις ἔθνεσι καὶ μεγίστοις, οὐ βαρβαρικοῖς ᾿Αμμόριον , Reg. ἀκράτου. μόνον, ἀλλὰ καὶ ἑλληνικοῦς πόλλ᾽ ἑξῆς ἔτη , καὶ τῇ μεγάλῃ τύχῃ καὶ τῷ κράτει Ῥωμαίων ἐφάμιλλος συναεθλεύσασα , καὶ τοὺς περὶ τῆς ἀρχῆς πάντων σχεδὸν ἀνθρώπων ἀγῶνας ἀποδυσαμένη ; οὐδ᾽ εἴ ποτ᾽ ἦν , οὐδ᾽ ὅποι ποτ᾽ ἦν , τοῖς πολλοῖς ἔγνωσται , καὶ οὐ τοῖς πολλοῖς τῶν ἀνθρώπων φημὶ , ἀλλ᾽ ἔγωγε οἶμαι καὶ τῶν ἐλλογίμων πολλοῖς καὶ τῇ περὶ σοφίαν προςεσχηκότων σπουδῇ. Καὶ τί με δεῖ πλείω περὶ τούτων ἔτι τρίβειν καὶ καταριθμεῖσθαι καὶ περιέναι μάτην ἴσως , καὶ οἷς ἂν πλείστοις ἡ μνήμη φέροι , ἐκ γὰρ τῶν εἰρημένων οἶμαι τοῦ λόγου νῦν ὁ σκοπὸς δῆλος καὶ ἀποχρώντως ἔχει , καὶ πλεῖν ἴσως , ἃ καὶ εἴρηται. Καὶ σαφὲς εὐ γε δὴ μάλα, ὅτι καθάπερ ἐπὶ τῶν ἀνθρώπων καὶ ἐπὶ πάντων ζώων ὁρῶμεν , ὡς τὰ μὲν θνήσκει, τὰ δ᾽᾽ ἀνίσταται καὶ πρόεισι καὶ βιοῦ, τὸν αὐτὸν, ὡς ἔφημεν , ἔχει τρόπον, καὶ περὶ τῶν ἐξ ἀρχῆς κατ᾿ ἀνθρώπους γενῶν τε καὶ ἐθνῶν , καὶ πόλεων καὶ ἀρχῶν ἄλλα μετ᾿ ἄλλα θνήσκει καὶ φύεται· καὶ ἔοικεν , ὥςπερ. ἐπὶ τῶν ἀειθαλῶν φυτῶν , ὡς ἀεὶ μὲν φυλλοῤῥοεῖ, ἀεὶ δὲ καὶ φύει καὶ τηρεῖ καὶ ἐπιφέρεται φύλλα χλοάζοντα , παραπλησίως ἔχειν καὶ ἐπὶ τῶν κατὰ τὸν βίον πραγμάτων , τὰ μὲν παρέρχεσθαι τῶν ἀνθρώ πίνων , τὰ δὲ μένειν , τὰ δὲ φθίνειν , τὰ δ᾽ ἐπιφύεσθαι, καὶ τὸν ἀεὶ χρόνον οὕτω κύκλῳ καὶ κατὰ διαδοχὰς χορεύοντα, τὸ καθόλου μένειν ὅμως, μᾶλλον δὲ , ὥςπερ οἱ φυσικοὶ φασὶ, τὰς κατὰ μέρος γενέσεις καὶ φθορὰς ἐπὶ τοῦ παντὸς ὁρᾶσθαι , καὶ τῶνδέ τινων φθασάντων ἄρα τῷ εἶναι τὴν φθορὰν ἄλλων ἀμέλει κατὰ μέρος αὖθις παρέχεσθαι γένεσιν, καὶ ἀεὶ φθορᾶ δουλεύειν τὰ κατὰ φύσιν καὶ ἀεὶ γίνεσθαι τὸ μέρος, καὶ ἀεὶ καθόλου μένειν τῷ παντί· τὸν αὐτὸν ἄρα τρόπον καὶ ἐπὶ τῶν τοῦ κόσμου καὶ τῶν ἀνθρωπίνων πραγμάτων ἔξεστιν ὁρᾶν ἐκ διαδοχῆς, τὰ μὲν ὄλλυσθαι καὶ παραῤῥέειν ἔθνη, καὶ πόλεις, καὶ ἀρχὰς τέως ἀνθήσαντα, καὶ κάλλιστ᾽ ἐνακμάσαντα, καὶ διαρκέστατα , τὰ δ᾽ ἐπ᾽ ἐκείνοὶς γίγνεσθαι καὶ τῇ αὐτῶν οὐσιοῦσθαι φθορᾷ, καὶ μεταλαμβάνειν τὴν εἰς τὸν βίον πρόοδον καὶ μονὴν καὶ χώραν μέχρι τῶν ὡρισμένων αὖ μέτρων , καὶ μετ᾿ ἐκεῖνα λοιπὸν αὖ ἕτερα, καὶ τοῦτ᾽ ἀεί,"
    ]
  }
}