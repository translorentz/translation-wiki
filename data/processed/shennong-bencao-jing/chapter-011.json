{
  "chapterNumber": 11,
  "title": "果菜部中品 (Fruits and Vegetables — Middle Grade)",
  "sourceContent": {
    "paragraphs": [
      {
        "index": 0,
        "text": "櫻桃味甘平無毒。主調中，益脾氣。令人好顏色，美誌。"
      },
      {
        "index": 1,
        "text": "梅實味酸平。主下氣，除熱煩滿，安心，肢體痛，偏枯不仁，死肌。去青黑誌，惡疾。生川谷。"
      },
      {
        "index": 2,
        "text": "蓼實味辛溫。主明目溫中，耐風寒，下水氣，面目浮腫，癰瘍。馬蓼，去腸中蛭蟲。輕身。生川澤。"
      },
      {
        "index": 3,
        "text": "蔥實味辛溫。主明目、補中不足。其莖，可作湯，主治傷寒寒熱，出汗，中風面目腫。薤，味辛，主治金創創敗。輕身不饑耐老。生平澤。"
      },
      {
        "index": 4,
        "text": "水蘇味辛微溫。主下氣殺榖，辟口臭，去毒，辟惡氣。久服通神明，輕身耐老。生池澤。"
      },
      {
        "index": 5,
        "text": "杏核味甘溫。主治欬逆上氣，雷鳴，喉痹，下氣，產乳，金創，寒心，賁豚。生川谷。"
      }
    ]
  }
}