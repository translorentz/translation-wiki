{
  "chapterNumber": 3,
  "title": "草部上品 (Herbs — Upper Grade)",
  "sourceContent": {
    "paragraphs": [
      {
        "index": 0,
        "text": "青芝味酸平。主明目，補肝氣，安精魂，仁恕。久食輕身不老，延年神仙。一名龍芝。生山谷。"
      },
      {
        "index": 1,
        "text": "赤芝味苦平。主治胸中結，益心氣，補中，增智慧，不忘。久食輕身不老，延年神仙。一名丹芝。生山谷。"
      },
      {
        "index": 2,
        "text": "黃芝味甘平。主治心腹五邪，益脾氣，安神，忠信和樂。久食輕身不老，延年神仙。一名金芝。生山谷。"
      },
      {
        "index": 3,
        "text": "白芝味辛平。主治咳逆上氣，益肺氣，通利口鼻，強誌意勇悍，安魄。久食輕身不老，延年神仙。一名玉芝。生山谷。"
      },
      {
        "index": 4,
        "text": "黑芝味鹹平。主治癃，利水道，益腎氣，通九竅，聰察。久食輕身不老，延年神仙。一名玄芝。生山谷。"
      },
      {
        "index": 5,
        "text": "紫芝味甘溫。主治耳聾，利關節，保神，益精氣，堅筋骨，好顏色。久食輕身不老，延年神仙。一名木芝。生山谷。"
      },
      {
        "index": 6,
        "text": "天門冬味苦平，主治諸暴風濕偏痹，強骨隨，殺三蟲，去伏屍。久服輕身益氣延年。一名顛勒。生山谷。"
      },
      {
        "index": 7,
        "text": "朮味苦溫。主治濕痹、死肌、痙疸，止汗除熱，消食，化煎餌。久服輕身、延年不饑。一名山薊。生鄭山山谷。"
      },
      {
        "index": 8,
        "text": "委萎味甘平。主治中風暴熱不能動搖，跌筋結肉，諸不足，久服去面皯，好顏色潤澤，輕身不老。生川谷。"
      },
      {
        "index": 9,
        "text": "乾地黃味甘寒。主治折跌絕筋傷中，逐血痹，填骨髓，長肌肉。做湯，除寒熱積聚，除痹。生者尤良。一名地髓。生川澤。"
      },
      {
        "index": 10,
        "text": "菖蒲味辛溫。主治風寒濕痹，咳逆上氣，開心孔，補五臟，通九竅，明耳目，出音聲。久服，輕身，不忘，不迷惑，延年。一名昌陽。生池澤。"
      },
      {
        "index": 11,
        "text": "遠志味苦溫。主治咳逆傷中，補不足，除邪氣，利九竅，益智慧，耳目聰明，不忘，強智倍力。久服輕身不老。葉名小草。一名葽繞，一名細草。生川谷。"
      },
      {
        "index": 12,
        "text": "澤瀉味甘寒。主治風寒濕痹，乳難，消水，養五臟，益氣力，肥健。久服耳目聰明，不饑，延年輕身，面生光，能行水上。一名水瀉，一名芒芋，一名鵠瀉。生池澤。"
      },
      {
        "index": 13,
        "text": "署豫味甘小溫。主治傷中，補虛羸，除寒熱邪氣，補中益氣力，長肌肉。久服耳目聰明，輕身不饑延年。一名山芋。生山谷。"
      },
      {
        "index": 14,
        "text": "鞠華味苦平。主治風頭，頭眩腫痛，目欲脫，淚出，皮膚死肌，惡風濕痹。久服，利血氣、輕身、耐老延年。一名節華。生川澤。"
      },
      {
        "index": 15,
        "text": "甘草味甘平。主治五臟六腑寒熱邪氣，堅筋骨，長肌肉，倍力，金創，尰，解毒，久服輕身延年。生川谷。"
      },
      {
        "index": 16,
        "text": "人參味甘小寒。主補五臟，安精神，定魂魄，止驚悸，除邪氣，明目，開心益智。一名人銜，一名鬼蓋。生山谷。"
      },
      {
        "index": 17,
        "text": "石斛味甘平。主治傷中，除痹下氣，補五臟虛勞羸瘦，強陰。久服厚腸胃，輕身延年。一名林蘭。生山谷。"
      },
      {
        "index": 18,
        "text": "石龍芮味苦平。主治風寒濕痹，心腹邪氣，利關節，止煩滿。久服輕身明目不老。一名魯果能，一名地椹。生川澤。"
      },
      {
        "index": 19,
        "text": "牛膝味苦（酸）平。主治寒濕痿痹，四肢拘攣，膝痛不可屈伸，逐血氣，傷熱火爛，墮胎。久服輕身耐老。一名石倍。生川谷。"
      },
      {
        "index": 20,
        "text": "獨活味苦平無毒。主治風寒所出，金創，止痛，賁豚癇痙，女子疝瘕。久服輕身耐老。一名羌活，一名羌青，一名護羌使者。生川谷。"
      },
      {
        "index": 21,
        "text": "升麻味甘平。主解百毒，殺百精老物殃鬼，辟溫疫瘴邪蠱毒。久服不夭，輕身長年，一名周升麻。生山谷。"
      },
      {
        "index": 22,
        "text": "茈胡味苦平。主治心腹腸胃中結氣、飲食積聚、寒熱邪氣，推陳致新，久服輕身、明目、益精。一名地薰。生川谷。"
      },
      {
        "index": 23,
        "text": "防葵味辛寒。主治疝瘕腸泄，膀胱熱結溺不下，咳逆，溫瘧，癲癇，驚邪狂走。久服堅骨髓，益氣輕身。一名梨蓋。生川谷。"
      },
      {
        "index": 24,
        "text": "著實味苦平。主治陰痿、益氣，充肌膚，明目聰慧先知。久服不饑、不老輕身。生川谷。"
      },
      {
        "index": 25,
        "text": "奄閭子味苦小溫無毒。主治五臟瘀血，腹中水氣，臚脹留熱，風寒濕痹，身體諸痛。久服輕身延年不老。生川谷。"
      },
      {
        "index": 26,
        "text": "薏苡人味甘微寒。主治筋急拘攣不可屈伸，風濕痹，下氣。久服輕身益氣。其根下三蟲。一名解蠡。生平澤。"
      },
      {
        "index": 27,
        "text": "車前子味甘寒無毒。主治氣癃，止痛、利水道小便，除濕痹。久服輕身耐老。一名當通。生平澤。"
      },
      {
        "index": 28,
        "text": "析蓂子味辛酸溫無毒。主明目，目痛淚出，除痹補五臟，益精光。久服輕身不老。一名蔑析，一名大蕺，一名馬辛。生山澤。"
      },
      {
        "index": 29,
        "text": "充蔚子味辛微寒。主明目益驚，除水氣。久服輕身。莖，主癮疹癢，可作湯浴。一名益母，一名益明，一名大劄。生池澤。"
      },
      {
        "index": 30,
        "text": "木香味辛溫。主治邪氣，辟毒疫溫鬼，強誌，主淋露。久服不夢寤魘寐。生山谷。"
      },
      {
        "index": 31,
        "text": "龍膽味苦澀。主治骨間寒熱，驚癇邪氣，續絕傷，定五臟，殺蠱毒。久服益智不忘，輕身耐老。一名陵遊。生山谷。"
      },
      {
        "index": 32,
        "text": "菟絲子味辛平。主續絕傷，補不足，益氣力，肥健。汁，去面皯。久服明目輕身延年。一名菟蘆。生山谷。"
      },
      {
        "index": 33,
        "text": "巴戟天味辛微溫。主治大風邪氣，陰痿不起。強筋骨，安五臟，補中，增誌，益氣。生山谷。"
      },
      {
        "index": 34,
        "text": "白莫味甘寒。主治寒熱、八疸、消渴。補中益氣。久服輕身延年。一名穀菜。"
      },
      {
        "index": 35,
        "text": "白蒿味甘平。主治五臟邪氣，風寒濕痹，補中益氣，長毛髮令黑，療心懸，少食常饑。久服輕身，耳目聰明，不老。生川澤。"
      },
      {
        "index": 36,
        "text": "地膚子味苦寒。主治膀胱熱，利小便，補中益精氣。久服耳目聰明，輕身耐老。一名地葵。生平澤。"
      },
      {
        "index": 37,
        "text": "石龍芻味苦微寒。主治心腹邪氣，小便不利，淋閉。風濕鬼註惡毒。久服補虛羸，輕身，耳目聰明，延年。一名龍須，一名草續斷。生山谷。"
      },
      {
        "index": 38,
        "text": "落石味苦溫.主治風熱死肌，癰傷，口乾舌焦，癰腫不消，喉舌腫，水漿不下。久服輕身明目，潤澤好顏色，不老延年。一名石鯪，生川谷。"
      },
      {
        "index": 39,
        "text": "黃連味苦無毒。主治熱氣，目痛眥傷泣出，明目，腸澼腹痛下利，婦人陰中腫痛。久服令人不忘。一名王連，生川谷。（亦貼生於樹木或墻壁上）"
      },
      {
        "index": 40,
        "text": "王不留行味苦平。主治金創，止血、逐痛，出刺，除風痹內寒。久服輕身耐老增壽。生山谷。"
      },
      {
        "index": 41,
        "text": "藍實味苦寒。主解諸毒，殺蟲蚑註鬼螫毒。久服頭不白，輕身。生平澤。（靛花，即青黛）"
      },
      {
        "index": 42,
        "text": "景天味苦酸平。主大熱火瘡，身熱煩，邪惡氣。華，主女人漏下赤白，輕身明目。一名戒火，一名慎火。生川谷。"
      },
      {
        "index": 43,
        "text": "天名精味甘寒。主治瘀血血瘕欲死，下血，止血，利小便，除小蟲，去痹，除胸中結熱，止煩渴。久服輕身耐老。一名麥句姜，一名蝦蟆藍，一名豕首。生川澤。（又名地菘，子名鶴虱，根名吐牛膝）"
      },
      {
        "index": 44,
        "text": "蒲黃味甘平，主治心腹膀胱寒熱，利小便，止血，消瘀血。久服輕身，益氣力，延年神仙。生池澤。"
      },
      {
        "index": 45,
        "text": "香蒲味甘平，主治五臟心下邪氣，口中爛臭，堅齒、明目、聰耳。久服輕身耐勞。一名雎。生池澤。"
      },
      {
        "index": 46,
        "text": "蘭草味辛平。主利水道，殺蠱毒，辟不祥。久服益氣、輕身、不老，通神明。一名水香。生池澤。"
      },
      {
        "index": 47,
        "text": "決明子味鹹平。主治青芒，目淫膚赤白膜，眼赤痛淚出。久服益精光輕身。生川澤。"
      },
      {
        "index": 48,
        "text": "雲實味辛小溫。主治泄利腸澼，殺蟲蠱毒，去邪惡結氣，止痛，除寒熱。華，主治見鬼精物。多食令人狂走。久服輕身，通神明。生川谷。（又名員實、天豆、雲英）"
      },
      {
        "index": 49,
        "text": "黃芪味甘微溫。主治癰疽久敗瘡，排膿止痛，大風癩疾，五痔鼠瘺，補虛，小兒百病。一名戴糝。生山谷。"
      },
      {
        "index": 50,
        "text": "蛇床子味苦平。主治婦人陰中腫痛，男子陰漏，濕癢，除痹氣，利關節，癲癇惡瘡。久服輕身。一名蛇粟，一名蛇米。生川谷。"
      },
      {
        "index": 51,
        "text": "漏蘆味苦鹹寒。主治皮膚熱，惡瘡疽痔，濕痹，下乳汁。久服輕身益氣，耳目聰明，不老延年。一名野蘭。生山谷。"
      },
      {
        "index": 52,
        "text": "茜根味苦寒。主治寒濕風痹，黃疸。補中。生山谷。"
      },
      {
        "index": 53,
        "text": "旋華味甘溫。主益氣，去面皯黑色，媚好。根，主腹中寒熱邪氣，利小便。久服不饑輕身。一名筋根華，一名金沸。生平澤。"
      },
      {
        "index": 54,
        "text": "白兔藿味苦平。主治蛇虺蜂蠆猘狗菜肉蠱毒，鬼註。一名白葛。生山谷。"
      },
      {
        "index": 55,
        "text": "青蘘味甘寒。主治五臟邪氣，風寒濕痹，益氣，補腦髓，堅筋骨。久服耳目聰明，不饑、不老、增壽。巨勝苗也。（即胡麻之苗）生川谷。"
      },
      {
        "index": 56,
        "text": "當歸味甘溫無毒。主治欬逆上氣，溫瘧熱洗洗在皮膚中，婦人漏下絕子諸惡瘡瘍，金創，主飲之。一名乾歸。生川谷。"
      }
    ]
  }
}