{
  "chapterNumber": 10,
  "title": "木部中品 (Trees — Middle Grade)",
  "sourceContent": {
    "paragraphs": [
      {
        "index": 0,
        "text": "乾漆味辛溫，無毒。主治絕傷，補中，續筋骨，填髓腦，安五臟，五緩六急，風寒濕痹。生漆，去長蟲。久服輕身耐老。生川谷。"
      },
      {
        "index": 1,
        "text": "木蘭味苦寒。主治身大熱在皮膚中，去面熱赤皰酒皶，惡風癩疾，陰下癢濕，明目。一名林蘭。生山谷。"
      },
      {
        "index": 2,
        "text": "龍眼味甘平。主治五臟邪氣，安誌，厭食。久服強魂，聰明，輕身不老，通神明。生山谷。"
      },
      {
        "index": 3,
        "text": "厚朴味苦溫無毒。主治中風、傷寒、頭痛，寒熱驚氣，血痹死肌，去三蟲。生山谷。"
      },
      {
        "index": 4,
        "text": "竹葉味苦平。主治咳逆上氣，溢筋急惡瘍，殺小蟲。根，作湯，益氣止渴，補虛下氣。汁，主風痙痹。實，通神明，輕身益氣。"
      },
      {
        "index": 5,
        "text": "枳實味苦寒。主治大風在皮膚中如麻豆苦癢，除寒熱熱結，止利。長肌肉，利五臟，益氣輕身。生川澤。"
      },
      {
        "index": 6,
        "text": "山茱萸味酸無毒。主治心下邪氣寒熱，溫中，逐寒濕痹，去三蟲。久服輕身。一名蜀棗。生山谷。"
      },
      {
        "index": 7,
        "text": "吳茱萸味辛溫。主溫中下氣止痛，咳逆寒熱，除濕血痹，逐風邪，開腠理。根，殺三蟲。一名藙。生川谷。"
      },
      {
        "index": 8,
        "text": "秦皮味酸無毒。主治風寒濕痹，洗洗寒氣，除熱，目中青翳白膜。久服頭不白，輕身。生川谷。"
      },
      {
        "index": 9,
        "text": "支子味苦寒。主治五內邪氣，胃中熱氣，面赤酒皰皶鼻，白癩赤癩瘡瘍。一名木丹。生川谷。"
      },
      {
        "index": 10,
        "text": "合歡味甘平。主安五臟，和心志，令人歡樂無憂。久服輕身明目，得所欲。生益州山谷。"
      },
      {
        "index": 11,
        "text": "秦椒味辛溫。主治風邪氣，溫中，除寒痹，堅齒長髮，明目。久服輕身好顏色，耐老增年通神。生川谷。"
      },
      {
        "index": 12,
        "text": "紫葳味酸微寒。主治婦人乳余疾，崩中癥瘕血閉，寒熱羸瘦，養胎。生川谷。"
      },
      {
        "index": 13,
        "text": "蕪荑味辛。主治五內邪氣，散皮膚骨節中淫淫行毒。去三蟲，化食。一名無姑，一名殿*塘*（草頭）。生川谷。"
      },
      {
        "index": 14,
        "text": "桑根白皮味甘寒。主治傷中五勞六極羸瘦，崩中脈絕，補虛益氣。葉，除寒熱，出汗。桑耳，黑者，主女子漏下，赤白汁，血病，癥瘕積聚腹痛，陰陽寒熱，無子。五木耳，名薷（木旁），益氣不饑，輕身強誌。"
      }
    ]
  }
}