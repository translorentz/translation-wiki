{
  "chapterNumber": 9,
  "title": "草部中品 (Herbs — Middle Grade)",
  "sourceContent": {
    "paragraphs": [
      {
        "index": 0,
        "text": "赤箭味辛溫。主殺鬼精物，蠱毒惡氣。久服益氣力，長陰，肥健，輕身增年。一名離母，一名鬼督郵。生川谷。"
      },
      {
        "index": 1,
        "text": "麥門冬味甘平。主治心腹結氣，傷中傷飽，胃絡脈絕，羸瘦短氣。久服輕身、不老、不饑。生川谷。"
      },
      {
        "index": 2,
        "text": "卷柏味辛平。主治五臟邪氣，女子陰中寒熱痛，癥瘕，血閉，絕子。久服輕身、和顏色。一名萬歲。生山谷。"
      },
      {
        "index": 3,
        "text": "肉松容味鹹。主治五勞七傷，補中，除莖中寒熱痛，養五臟，強陰，益精氣，多子，婦人癥瘕。久服輕身。生山谷。"
      },
      {
        "index": 4,
        "text": "蒺藜子味苦溫。主治惡血，破癥結積聚喉痹，乳難。久服長肌肉，明目輕身。一名旁通，一名屈人，一名止行，一名豺羽，一名升推。生平澤。"
      },
      {
        "index": 5,
        "text": "防風味甘溫無毒。主治大風眩痛，惡風風邪，目盲無所見，風行周身，骨節疼痛，煩滿。久服輕身。一名銅蕓。生川澤。"
      },
      {
        "index": 6,
        "text": "沙參味苦微寒無毒。主治血積驚氣，除寒熱，補中益肺氣。久服利人。一名知母。生川谷。"
      },
      {
        "index": 7,
        "text": "芎藭味辛溫無毒。主治中風入腦頭痛，寒痹筋攣緩急，金創，婦人血閉無子。生川谷。"
      },
      {
        "index": 8,
        "text": "蘼蕪味辛溫。主治欬逆，定驚氣，辟邪惡，除蠱毒鬼註，去三蟲。久服通神。一名薇蕪。"
      },
      {
        "index": 9,
        "text": "續斷味苦微溫。主治傷寒，補不足，金創癰傷折跌，續筋骨，婦人乳難。久服益氣力。一名龍豆，一名屬折。生山谷。"
      },
      {
        "index": 10,
        "text": "茵陳蒿味苦無毒。主治風濕寒熱邪氣，熱結黃疸。久服輕身、益氣、耐老。生太山及丘陵坡岸上。"
      },
      {
        "index": 11,
        "text": "五味味酸溫。主益氣、咳逆上氣，勞傷羸瘦，補不足，強陰，益男子精。生山谷。"
      },
      {
        "index": 12,
        "text": "秦艽味苦平。主治寒熱邪氣，寒濕風痹肢節痛，下水利小便。生山谷。"
      },
      {
        "index": 13,
        "text": "黃芩味苦平。主治諸熱黃疸，腸澼泄利，逐水，下血閉，惡瘡疽蝕，火瘍。一名腐腸。生川谷。"
      },
      {
        "index": 14,
        "text": "芍藥味苦。主治邪氣腹痛，除血痹，破堅積寒熱疝瘕，止痛，利小便，益氣。生川谷。"
      },
      {
        "index": 15,
        "text": "乾薑味辛溫。主治胸滿咳逆上氣，溫中、止血，出汗，逐風濕痹，腸澼下利，生者尤良。久服去臭氣，通神明。生川谷。"
      },
      {
        "index": 16,
        "text": "蒿本味辛微溫。主治婦人疝瘕，陰中寒腫痛，腹中急，除風頭痛，長肌膚，悅顏色。一名鬼卿，一名地新。生山谷。"
      },
      {
        "index": 17,
        "text": "麻黃味苦溫無毒。主治中風傷寒頭痛，溫瘧，發表出汗，去邪熱氣，止欬逆上氣，除寒熱，破癥堅積聚。一名龍沙。生山谷。"
      },
      {
        "index": 18,
        "text": "葛根味甘平。主治消渴，身大熱，嘔吐，諸痹，起陰氣，解諸毒。葛穀，主下利十歲以上。一名雞齊根。生川谷。"
      },
      {
        "index": 19,
        "text": "知母味苦寒無毒。主治消渴熱中，除邪氣，肢體浮腫，下水，補不足，益氣。一名母蚳、連母、野蓼、地參、水參、水浚、貨母。生川谷。"
      },
      {
        "index": 20,
        "text": "貝母味辛平。主治傷寒煩熱，淋瀝、邪氣、疝瘕，喉痹，乳難。金瘡風痙。一名空草。"
      },
      {
        "index": 21,
        "text": "栝樓味苦寒。主治消渴，身熱煩滿，大熱。補虛安中，續絕傷。一名地樓。生川谷及山陰。"
      },
      {
        "index": 22,
        "text": "丹參味苦微寒無毒。主治心腹邪氣，腸鳴幽幽如走水，寒熱積聚，破癥除瘕，止煩滿，益氣。一名卻蟬草。生山谷。"
      },
      {
        "index": 23,
        "text": "玄參味苦微寒無毒。主治腹中寒熱積聚，女子產乳余疾。補腎氣，令人目明。一名重臺。生川谷。"
      },
      {
        "index": 24,
        "text": "苦參味苦寒。主治心腹結氣，疝瘕積聚，黃疸，溺有餘瀝，逐水，除癰腫。補中，明目止淚。一名水槐，一名苦珈。生山谷及田野。"
      },
      {
        "index": 25,
        "text": "狗脊味苦平。主腰背強，關機緩急，周痹，寒濕膝痛。頗利老人。一名百枝。生川谷。"
      },
      {
        "index": 26,
        "text": "萆薢味苦平。主治腰背痛強，骨節風寒濕周痹。惡瘡不瘳，熱氣。生山谷。"
      },
      {
        "index": 27,
        "text": "通草味辛平。主去惡蟲，除脾胃寒熱，通利九竅血脈關節，令人不忘。一名附支。生山谷。"
      },
      {
        "index": 28,
        "text": "瞿麥味苦寒。主治關格諸癃結，小便不通，出刺，決癰腫，明目去翳，破胎墮子，下閉血。一名巨句麥。生川谷。"
      },
      {
        "index": 29,
        "text": "敗醬味苦平。主治暴熱火瘡，赤氣，疥瘙疽痔，馬鞍，熱氣。一名鹿腸。生川谷。"
      },
      {
        "index": 30,
        "text": "白芷味辛溫。主治女人漏下赤白，血閉，陰腫，寒熱，風頭，侵目淚出，長肌膚、潤澤，可作面脂。一名芳香。生川谷。"
      },
      {
        "index": 31,
        "text": "杜若味辛微溫。主治胸脅下逆氣，溫中，風入腦戶，頭腫痛，多涕淚出。久服益精、明目、輕身。一名杜蘅。生川澤。"
      },
      {
        "index": 32,
        "text": "紫草味苦寒。主心腹邪氣、五疸，補中益氣，利九竅，通水道。一名紫丹，一名紫芙，一名地血。生山谷。"
      },
      {
        "index": 33,
        "text": "紫菀味苦溫。主治咳逆上氣，胸中寒熱結氣，去蠱毒痿蟨，安五臟。生山谷。"
      },
      {
        "index": 34,
        "text": "白鮮味苦寒。主治頭風，黃疸，咳逆，淋瀝，女子陰中腫痛，濕痹死肌，不可屈伸，起止行步。生川谷。"
      },
      {
        "index": 35,
        "text": "薇銜味苦平。主治風濕痹，歷節痛，驚癇吐舌，悸氣賊風，鼠瘺癰腫。一名麋銜。生川澤。"
      },
      {
        "index": 36,
        "text": "白薇味苦平。主治暴中風身熱，肢滿，忽忽不知人，狂惑邪氣，寒熱酸疼，溫瘧洗洗，發作有時。生川澤。"
      },
      {
        "index": 37,
        "text": "葈耳實味甘溫。主治風頭寒痛，風濕周痹，四肢拘攣痛，惡肉死肌。久服益氣，耳目聰明，強誌輕身。一名胡葈，一名地葵。生川谷。"
      },
      {
        "index": 38,
        "text": "茅根味甘寒。主治勞傷虛羸，補中益氣，除瘀血，血閉寒熱，利小便。其苗主下水。一名蘭根，一名茹根。生山谷。"
      },
      {
        "index": 39,
        "text": "酸醬味酸平。主治熱煩滿，定誌益氣，利水道，產難，吞其實立產。一名酢醬。生川澤。"
      },
      {
        "index": 40,
        "text": "淫羊藿味辛寒。主治陰痿，絕傷，莖中痛，利小便。益氣力，強誌。一名剛前。生山谷。"
      },
      {
        "index": 41,
        "text": "蠡實味甘平。主治皮膚寒熱，胃中熱氣，風寒濕痹。堅筋骨，令人嗜食。久服輕身。華葉，去白蟲。一名劇草，一名三堅，一名豕首。生川谷。"
      },
      {
        "index": 42,
        "text": "款冬味辛溫。主治咳逆上氣，善喘，喉痹，諸驚癇，寒熱邪氣。一名槖吾、顆東、虎虛、菟奚。生山谷。"
      },
      {
        "index": 43,
        "text": "防己味辛平。主治風寒溫瘧熱氣，諸癇，除邪利大小便。一名解離。生川谷。"
      },
      {
        "index": 44,
        "text": "女菀味辛溫。主治風寒洗洗，霍亂泄痢，腸鳴上下無常處，驚癇寒熱百疾。生川谷。"
      },
      {
        "index": 45,
        "text": "澤蘭味酸無毒。主治乳婦衄血，中風余疾，大腹水腫，身面四支浮腫，骨節中水，金創，癰腫瘡膿。一名虎蘭，一名龍棗。生澤傍。"
      },
      {
        "index": 46,
        "text": "地榆味苦微寒。主治婦人乳痛，七傷，帶下病，止痛，除惡肉，止汗，療金創。生山谷。"
      },
      {
        "index": 47,
        "text": "王孫味苦平無毒。主治五臟邪氣，寒濕痹，四肢疼酸，膝冷痛。生川谷。"
      },
      {
        "index": 48,
        "text": "爵床味鹹寒。主治腰脊痛不得著床，俯仰艱難，除熱，可作浴湯。生山谷。"
      },
      {
        "index": 49,
        "text": "馬先蒿味苦平。主治寒熱鬼註，中風濕痹，女子帶下病，無子。一名馬矢蒿。生川澤。"
      },
      {
        "index": 50,
        "text": "蜀羊泉味苦微寒。主治頭禿惡瘡，熱氣疥瘙痂癬蟲，療齲齒。生川谷。"
      },
      {
        "index": 51,
        "text": "積雪草味苦寒，主治大熱，惡瘡癰疽，浸淫赤熛，皮膚赤，身熱。生川谷。"
      },
      {
        "index": 52,
        "text": "垣衣味酸無毒。主治黃疸，心煩咳逆，血氣，暴熱在腸胃，金創內寒。久服補中益氣，長肌，好顏色。一名昔邪，一名烏韭，一名垣嬴，一名天韭，一名鼠韭。生古垣墻陰或屋上。"
      },
      {
        "index": 53,
        "text": "水萍味辛寒。主治暴熱身癢，下水氣，勝酒，長鬚髮，止消渴。久服輕身。一名水華。生池澤。"
      },
      {
        "index": 54,
        "text": "海藻味苦寒。主治癭瘤氣，頸下核，破散結氣，癰腫，癥瘕堅氣，腹中上下鳴，下十二水腫。一名落首。生池澤。"
      },
      {
        "index": 55,
        "text": "桔梗味苦無毒。主治胸脅痛如刀刺，腹滿腸鳴幽幽，驚恐悸氣。生山谷。"
      },
      {
        "index": 56,
        "text": "旋覆花味鹹溫。主治結氣，脅下滿，驚悸，除水，去五臟間寒熱。補中下氣。一名金沸草，一名盛湛。生川谷。"
      },
      {
        "index": 57,
        "text": "蛇全味苦微寒。主治驚癇寒熱邪氣，除熱，金創，疽痔鼠瘺，惡瘡頭瘍。一名蛇銜。生山谷。"
      },
      {
        "index": 58,
        "text": "假蘇味辛溫。主治寒熱鼠瘺瘰癧生瘡，破結聚氣，下瘀血，除濕痹。一名鼠蓂。生川澤。"
      }
    ]
  }
}