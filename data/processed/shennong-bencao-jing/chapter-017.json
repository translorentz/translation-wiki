{
  "chapterNumber": 17,
  "title": "果菜部下品 (Fruits and Vegetables — Lower Grade)",
  "sourceContent": {
    "paragraphs": [
      {
        "index": 0,
        "text": "桃核味苦平。主治瘀血，血閉，瘕，邪氣，殺小蟲。桃華，殺註惡鬼。令人好顏色。桃梟，微溫，殺百鬼精物。桃毛，主下血瘕，寒熱積聚，無子。桃蠹，殺鬼邪惡不祥。生山谷。"
      },
      {
        "index": 1,
        "text": "苦瓠味苦寒。主治大水面目四肢浮腫，下水。令人吐。生山澤。"
      },
      {
        "index": 2,
        "text": "水斳味甘平。主治女子赤沃，止血，養精，保血脈，益氣，令人肥健嗜食。一名水英。生池澤。"
      }
    ]
  }
}