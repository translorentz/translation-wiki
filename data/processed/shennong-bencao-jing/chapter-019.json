{
  "chapterNumber": 19,
  "title": "蟲獸部下品 (Insects and Animals — Lower Grade)",
  "sourceContent": {
    "paragraphs": [
      {
        "index": 0,
        "text": "六畜毛蹄甲味鹹平。主治鬼註蠱毒，寒熱，驚癇，癲痓狂走。駱駝毛尤良。"
      },
      {
        "index": 1,
        "text": "鼯鼠主墮胎，令易產。"
      },
      {
        "index": 2,
        "text": "麋脂味辛溫。主治癰腫惡瘡死饑，寒風濕痹，四肢拘緩不收，風頭腫氣，通湊理。一名宮脂。生山谷。"
      },
      {
        "index": 3,
        "text": "豚卵味甘溫。主治驚癇癲疾，鬼註蠱毒，除寒熱，賁豚，五癃，邪氣，攣縮。懸蹄，主治五痔，伏熱在腸，腸癰內蝕。一名豚顛。"
      },
      {
        "index": 4,
        "text": "鷰屎味辛平。主治蠱毒，鬼註，逐不祥邪氣，破五癃，利小便。生高谷山平谷。"
      },
      {
        "index": 5,
        "text": "天鼠屎味辛寒。主治面目癰腫，皮膚洗洗時痛，腹中血氣，破寒熱積聚，除驚悸。一名鼠沽，一名石肝。生合浦山谷。"
      },
      {
        "index": 6,
        "text": "露蜂房味苦平。主治驚癇瘈疭，寒熱邪氣，癲疾，鬼精蠱毒，腸痔。火熬之良。一名蜂場。生山谷。"
      },
      {
        "index": 7,
        "text": "樗雞味苦平。主治心腹邪氣，陰痿，益精強誌，生子，好色。補中輕身。生川谷。"
      },
      {
        "index": 8,
        "text": "蟅蟲味鹹寒。主治心腹寒熱洗洗，血積癥瘕，破堅，下血閉，生子大良。一名地鱉。生川澤。"
      },
      {
        "index": 9,
        "text": "水蛭味鹹平。主逐惡血瘀血月閉，破血瘕積聚，無子，利水道。生池澤。"
      },
      {
        "index": 10,
        "text": "石蠶味酸無毒。主治五癃，破五淋，墮胎。肉，解結氣，利水道，除熱。一名沙虱。生池澤。"
      },
      {
        "index": 11,
        "text": "蛇蛻味鹹平。主治小兒百二十種驚癇，瘈疭，癲疾，寒熱，腸痔，蟲毒，蛇癇。火熬之良。一名龍子衣，一名蛇符，一名龍子單衣，一名弓皮。生山谷。"
      },
      {
        "index": 12,
        "text": "吳公味辛溫。主鬼註蠱毒，噉諸蛇蟲魚毒，殺鬼物老精，溫瘧，去三蟲。生川谷。"
      },
      {
        "index": 13,
        "text": "馬陸味辛溫。主治腹中大堅蒸，破積聚，息肉惡瘡，白禿。一名百足。生川谷。"
      },
      {
        "index": 14,
        "text": "翳螉味辛平。主治久聾，欬逆，毒氣，出刺，出汗。生川谷。"
      },
      {
        "index": 15,
        "text": "雀甕味甘平。主治小兒驚癇，寒熱結氣，蠱毒，鬼註。一名躁舍。"
      },
      {
        "index": 16,
        "text": "彼子味甘溫。主治腹中邪氣，去三蟲，蛇螫，蠱毒，鬼註，伏屍。"
      },
      {
        "index": 17,
        "text": "鼠婦味酸溫。主治氣癃不得小便，婦人月閉血瘕，癇痓寒熱，利水道。一名蟠貞，一名伊咸。生平谷。"
      },
      {
        "index": 18,
        "text": "螢火味辛微溫。主明目，小兒火瘡傷，熱氣，蠱毒鬼註，通神精。一名夜光。生池澤。生池澤。"
      },
      {
        "index": 19,
        "text": "衣魚味鹹溫無毒。主治婦人疝瘕，小便不利，小兒中風項強，皆宜摩之。一名白魚。生平澤。"
      },
      {
        "index": 20,
        "text": "白頸蚯蚓味鹹寒。主治蛇瘕，去三蟲，伏屍，鬼註蠱毒，殺長蟲。仍自化作水。生平土。"
      },
      {
        "index": 21,
        "text": "螻蛄味鹹寒。主治產難，出肉中刺，潰癰腫，下哽噎，解毒，除惡瘡。夜出者良。一名蟪蛄，一名天螻，一名螜。生平澤。"
      },
      {
        "index": 22,
        "text": "蜣蜋味鹹寒。主治小兒驚癇瘈疭，腹脹寒熱，大人癲疾狂易。火熬之良。一名吉（蟲旁）蜣。生池澤。"
      },
      {
        "index": 23,
        "text": "螌蝥味辛寒。主治寒熱鬼註蠱毒，鼠瘺，惡瘡，疽蝕，死肌，破石癃。一名龍尾。生川谷。"
      },
      {
        "index": 24,
        "text": "地膽味辛寒。主治鬼註寒熱，鼠瘺惡瘡，死積，破癥瘕，墮胎。一名元青。生川谷。"
      },
      {
        "index": 25,
        "text": "馬刀味辛微寒有毒。主治漏下赤白，寒熱，破石淋，殺禽獸賊鼠。生池澤。"
      },
      {
        "index": 26,
        "text": "貝子味鹹平。主治目翳，鬼註，蠱毒，腹痛，下血，五癃，利水道。燒用之良。生池澤。"
      }
    ]
  }
}