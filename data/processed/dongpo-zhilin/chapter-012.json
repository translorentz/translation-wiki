{
  "chapterNumber": 12,
  "title": "卷一 · 記遊 · 黎潃子",
  "sourceContent": {
    "paragraphs": [
      {
        "index": 1,
        "text": "吾故人黎錞，字希聲，治《春秋》有家法，歐陽文忠公喜之。然為人質木遲緩，劉貢父戲之為「黎潃子」，以謂指其德，不知果木中真有是也。一日聯騎出，聞市人有唱是果鬻之者，大笑，幾落馬。今吾謫海南，所居有此，霜實累累，然二君皆入鬼錄。坐念故友之風味，豈復可見！劉固不泯於世者，黎亦能文守道不苟隨者也。"
      }
    ]
  }
}