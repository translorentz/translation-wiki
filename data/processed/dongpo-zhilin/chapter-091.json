{
  "chapterNumber": 91,
  "title": "卷二 · 異事上 · 記羅浮異境",
  "sourceContent": {
    "paragraphs": [
      {
        "index": 1,
        "text": "有官吏自羅浮都虛觀游長壽，中路睹見道室數十間，有道士據檻坐，見吏不起。吏大怒，使人詰之，至則人室皆亡矣。乃知羅浮凡聖雜處，似此等異境，平生修行人有不得見者，吏何人，乃獨見之。正使一凡道士見己不起，何足怒？吏無狀如此，得見此者必前緣也。"
      }
    ]
  }
}