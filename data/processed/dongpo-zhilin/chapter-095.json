{
  "chapterNumber": 95,
  "title": "卷二 · 異事上 · 臞仙帖",
  "sourceContent": {
    "paragraphs": [
      {
        "index": 1,
        "text": "司馬相如諂事武帝，開西南夷之隙。及病且死，猶草《封禪書》，此所謂死而不已者耶？列仙之隱居山澤間，形容甚臞，此殆「四果」人也。而相如鄙之，作《大人賦》，不過欲以侈言廣武帝意耳。夫所謂大人者，相如孺子，何足以知之！若賈生《鵩鳥賦》，真大人者也。庚辰八月二十二日，東坡書。"
      }
    ]
  }
}