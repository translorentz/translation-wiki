{
  "chapterNumber": 62,
  "title": "卷二 · 官職 · 禁同省往來",
  "sourceContent": {
    "paragraphs": [
      {
        "index": 1,
        "text": "元祐元年，余為中書舍人，時執政患本省事多漏洩，欲於舍人廳後作露籬，禁同省往來。余曰：「諸公應須簡要清通，何必栽籬插棘！」諸公笑而止。明年竟作之。暇日讀《樂天集》，有云：「西省北院，新構小亭，種竹開窗，東通騎省，與李常侍窗下飲酒作詩。」乃知唐時得西掖作窗以通東省，而今日本省不得往來，可歎也。"
      }
    ]
  }
}