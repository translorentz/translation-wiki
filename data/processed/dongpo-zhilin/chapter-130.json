{
  "chapterNumber": 130,
  "title": "卷三 · 技術 · 記筮卦",
  "sourceContent": {
    "paragraphs": [
      {
        "index": 1,
        "text": "戊寅十月五日，以久不得子由書，憂不去心，以周易筮之。遇渙之三爻，初六變中孚，其繇曰：「用拯馬壯吉。」中孚之九二變為益，其繇曰：「鳴鶴在陰，其子和之。我有好爵，吾與爾靡之。」益之初六變為家人，其繇曰：「益之，用凶事，無咎。有孚中行，告公用圭。」家人之繇曰：「家人利女貞。」象曰：「風自火出，家人。君子以言有物，而行有常也。」吾考此卦極精詳，口以授過，又書而藏之。"
      }
    ]
  }
}