{
  "chapterNumber": 155,
  "title": "卷四 · 卜居 · 范蜀公呼我卜鄰",
  "sourceContent": {
    "paragraphs": [
      {
        "index": 1,
        "text": "范蜀公呼我卜鄰許下，許下多公卿，而我蓑衣篛笠，放蕩於東坡之上，豈復能事公卿哉？居人久放浪，不覺有病，或然持養，百病皆作。如州縣久不治，因循茍簡，亦曰無事，忽遇能吏，百弊紛然，非數月不能清淨也。要且堅忍不退，所謂一勞永逸也。"
      }
    ]
  }
}