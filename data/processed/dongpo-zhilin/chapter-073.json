{
  "chapterNumber": 73,
  "title": "卷二 · 佛教 · 誦金剛經帖",
  "sourceContent": {
    "paragraphs": [
      {
        "index": 1,
        "text": "蔣仲甫聞之孫景修言：近歲有人鑿山取銀礦至深處，聞有人誦經聲。發之，得一人，云：「吾亦取礦者，以窟壞不能出，居此不知幾年。平生誦《金剛經》自隨，每有飢渴之念，即若有人自腋下以餅餌遺之。」殆此經變現也。道家言「守一」，若飢，「一」與之糧；若渴，「一」與之漿。此人於經中，豈所謂得「一」者乎？"
      }
    ]
  }
}