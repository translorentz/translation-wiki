{
  "chapterNumber": 99,
  "title": "卷二 · 異事上 · 辯附語",
  "sourceContent": {
    "paragraphs": [
      {
        "index": 1,
        "text": "世有附語者，多婢妾賤人，否則衰病不久當死者也。其聲音舉止皆類死者，又能知人密事，然皆非也。意有奇鬼能為是耶？昔人有遠行者，欲觀其妻於己厚薄，取金釵藏之壁中，忘以語之。既行而病且死，以告其僕。既而不死。忽聞空中有聲，真其夫也，曰：「吾已死，以為不信，金釵在某處。」妻取得之，遂發喪。其後夫歸，妻乃反以為鬼也。"
      }
    ]
  }
}