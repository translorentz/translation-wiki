{
  "chapterNumber": 144,
  "title": "卷三 · 夷狄 · 高麗公案",
  "sourceContent": {
    "paragraphs": [
      {
        "index": 1,
        "text": "元祐五年二月十七日，見王伯虎炳之言：「昔為樞密院禮房檢詳文字，見高麗公案。始因張誠一使契丹，於虜帳中見高麗人，私語本國主向慕中國之意，歸而奏之，先帝始有招徠之意。樞密使李公弼因而迎合，親書劄子乞招致，遂命發運使崔極遣商人招之。」天下知非極，而不知罪公弼。如誠一，蓋不足道也。"
      }
    ]
  }
}