{
  "chapterNumber": 162,
  "title": "卷四 · 人物 · 堯舜之事",
  "sourceContent": {
    "paragraphs": [
      {
        "index": 1,
        "text": "夫學者載籍極博，猶考信於六藝。詩、書雖闕，然虞、夏之文可知也。堯將遜位，讓於虞舜，舜、禹之閒，嶽牧咸薦，乃試之於位，典職數十年，功用既興，然後授政。示天下重器，王者大統，傳天下若斯之難也。而說者曰堯讓天下於許由，由不受，恥之，逃隱。及夏之時，有卞隨、務光者。此何以稱焉？東坡先生曰：士有以簞食豆羹見於色者。自吾觀之，亦不信也。"
      }
    ]
  }
}