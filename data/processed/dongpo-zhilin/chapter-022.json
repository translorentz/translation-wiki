{
  "chapterNumber": 22,
  "title": "卷一 · 修養 · 陽丹訣",
  "sourceContent": {
    "paragraphs": [
      {
        "index": 1,
        "text": "冬至後齋居，常吸鼻液，漱鍊令甘，乃嚥下丹田。以三十瓷器，皆有蓋，溺其中，已，隨手蓋之，書識其上，自一至三十。置淨室，選謹樸者守之。滿三十日開視，其上當結細砂如浮蟻狀，或黃或赤，密絹帕濾取。新汲水淨，淘澄無度，以穢氣盡為度，淨瓷瓶合貯之。夏至後取細研，棗肉丸如梧桐子大，空心酒吞下，不限丸數，三五日後服盡。夏至後仍依前法採取，卻候冬至後服。此名陽丹陰煉，須清淨絕欲，若不絕慾，其砂不結。"
      }
    ]
  }
}