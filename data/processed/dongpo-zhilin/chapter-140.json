{
  "chapterNumber": 140,
  "title": "卷三 · 賊盜 · 盜不劫幸秀才酒",
  "sourceContent": {
    "paragraphs": [
      {
        "index": 1,
        "text": "幸思順，金陵老儒也。皇祐中，沽酒江州，人無賢愚，皆喜之。時劫江賊方熾，有一官人艤舟酒壚下，偶與思順往來相善，思順以酒十壺餉之。已而被劫於蘄、黃閒，羣盜飲此酒，驚曰：「此幸秀才酒邪？」官人識其意，即紿曰：「僕與幸秀才親舊。」賊相顧歎曰：「吾儔何為劫幸老所親哉！」斂所劫還之，且戒曰：「見幸慎勿言。」思順年七十二，日行二百里，盛夏曝日中不渴，蓋嘗啖物而不飲水云。"
      }
    ]
  }
}