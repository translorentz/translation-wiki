{
  "chapterNumber": 133,
  "title": "卷三 · 技術 · 辯五星聚東井",
  "sourceContent": {
    "paragraphs": [
      {
        "index": 1,
        "text": "天上失星，崔浩乃云：「當出東井」，已而果然，所謂「億則屢中」者耶？漢十月，五星聚東井，金、水嘗附日不遠；而十月，日在箕、尾，此浩所以疑其妄。以余度之，十月為正，蓋十月乃今之八月爾。八月而得七月節，則日猶在翼、軫閒，則金、水聚於井亦不甚遠。方是時，沛公未得天下，甘、石何意諂之？浩之說，未足信也。"
      }
    ]
  }
}