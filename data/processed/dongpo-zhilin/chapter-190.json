{
  "chapterNumber": 190,
  "title": "卷四 · 人物 · 柳宗元敢為誕妄",
  "sourceContent": {
    "paragraphs": [
      {
        "index": 1,
        "text": "柳宗元敢為誕妄，居之不疑。呂溫為道州、衡州，及死，二州之人哭之逾月，客舟之過於此者，必呱呱然。雖子產不至此，溫何以得之！其稱溫之弟恭亦賢豪絕人者，又云恭之妻裴延齡之女也。孰有士君子肯為裴延齡婿者乎？柳宗元與伾、叔文交，蓋亦不差於延齡姻也。恭為延齡婿不見於史，宜表而出之，見宗元文集恭墓誌云。"
      }
    ]
  }
}