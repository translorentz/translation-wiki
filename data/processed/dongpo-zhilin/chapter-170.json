{
  "chapterNumber": 170,
  "title": "卷四 · 人物 · 辯荀卿言青出於藍",
  "sourceContent": {
    "paragraphs": [
      {
        "index": 1,
        "text": "荀卿云：「青出於藍而青於藍，冰生於水而寒於水。」世之言弟子勝師者，輒以此為口實，此無異夢中語！青即藍也，冰即水也。釀米為酒，殺羊豕以為膳羞，曰「酒甘於米，膳羞美於羊」，雖兒童必笑之，而荀卿以是為辯，信其醉夢顛倒之言！以至論人之性，皆此類也。"
      }
    ]
  }
}