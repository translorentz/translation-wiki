{
  "chapterNumber": 138,
  "title": "卷三 · 女妾 · 賈婆婆薦昌朝",
  "sourceContent": {
    "paragraphs": [
      {
        "index": 1,
        "text": "溫成皇后乳母賈氏，宮中謂之賈婆婆。賈昌朝連結之，謂之姑姑。臺諫論其姦，吳春卿欲得其實而不可。近侍有進對者曰：「近日臺諫言事，虛實相半，如賈姑姑事，豈有是哉！」上默然久之，曰：「賈氏實曾薦昌朝。」非吾仁宗盛德，豈肯以實語臣下耶！"
      }
    ]
  }
}