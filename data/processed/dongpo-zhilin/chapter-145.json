{
  "chapterNumber": 145,
  "title": "卷四 · 古跡 · 鐵墓厄臺",
  "sourceContent": {
    "paragraphs": [
      {
        "index": 1,
        "text": "余舊過陳州，留七十餘日，近城可遊觀者無不至。柳湖旁有邱，俗謂之「鐵墓」，云陳胡公墓也，城濠水往嚙其址，見有鐵錮之。又有寺曰「厄臺」，雲孔子厄於陳、蔡所居者，其說荒唐，在不可信。或曰東漢陳湣王寵「散弩臺」，以控黃巾者，此說為近之。"
      }
    ]
  }
}