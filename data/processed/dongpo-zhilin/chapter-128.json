{
  "chapterNumber": 128,
  "title": "卷三 · 技術 · 記真君籤",
  "sourceContent": {
    "paragraphs": [
      {
        "index": 1,
        "text": "沖妙先生季君思聰所製觀妙法象，居士以憂患之餘，稽首洗心，歸命真寂，自惟塵緣深重，恐此志未遂，敢以籤卜，得吳真君第三籤，云：「平生常無患，見善其何樂。執心既堅固，見善勤修學。」敬再拜受教，書莊子養生一篇，致自厲之意，不敢廢墜，真聖驗之。紹聖元年八月二十一日，東坡居士南遷過虔，與王嵓翁同謁祥符宮，拜九天使者堂下，觀之妙象，實同此言。"
      }
    ]
  }
}