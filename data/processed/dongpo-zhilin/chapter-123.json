{
  "chapterNumber": 123,
  "title": "卷三 · 技術 · 參寥求醫",
  "sourceContent": {
    "paragraphs": [
      {
        "index": 1,
        "text": "龐安常為醫，不誌於利，得善書古畫，喜輒不自勝。九江胡道士頗得其術，與予用藥，無以酬之，為作行草數紙而已，且告之曰：「此安常故事，不可廢也。」參寥子病，求醫於胡，自度無錢，且不善書畫，求予甚急。予戲之曰：「子粲、可、皎、徹之徒，何不下轉語作兩首詩乎？」龐、胡二君與吾輩遊，不曰「索我於枯魚之肆」矣。"
      }
    ]
  }
}