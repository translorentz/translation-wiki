{
  "chapterNumber": 116,
  "title": "卷三 · 異事下 · 記女仙",
  "sourceContent": {
    "paragraphs": [
      {
        "index": 1,
        "text": "予頃在都下，有傳太白詩者，其略曰：「朝披夢澤雲」，又云：「笠釣清茫茫。」此非世人語也，蓋有見太白在肆中而得此詩者。神仙之道，真不可以意度。紹聖元年九月，過廣州，訪崇道大師何德順，有神僊降於其室，自言女僊也。賦詩立成，有超逸絕塵語。或以其託於箕帚，如世所謂「紫姑神」者疑之。然味其言，非紫姑所能至。人有入獄鬼、羣鳥獸者託於箕帚，豈足怪哉；崇道好事喜客，多與賢士大夫為遊，其必有以致之也哉？"
      }
    ]
  }
}