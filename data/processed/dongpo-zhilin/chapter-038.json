{
  "chapterNumber": 38,
  "title": "卷一 · 夢寐 · 夢中作祭春牛文",
  "sourceContent": {
    "paragraphs": [
      {
        "index": 1,
        "text": "元豐六年十二月二十七日，天欲明，夢數吏人持紙一幅，其上題云：請《祭春牛文》。予取筆疾書其上，云：「三陽既至，庶草將興，爰出土牛，以戒農事。衣被丹青之好，本出泥塗；成毀須臾之間，誰為喜慍？」吏微笑曰：「此兩句復當有怒者。」旁一吏云：「不妨，此是喚醒他。」"
      }
    ]
  }
}