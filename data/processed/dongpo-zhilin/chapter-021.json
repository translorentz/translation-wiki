{
  "chapterNumber": 21,
  "title": "卷一 · 修養 · 養生難在去慾",
  "sourceContent": {
    "paragraphs": [
      {
        "index": 1,
        "text": "昨日太守楊君彩、通判張公規邀餘出遊安國寺，坐中論調氣養生之事。餘云：「皆不足道，難在去慾。」張云：「蘇子卿齧雪啖氈，蹈背出血，無一語少屈，可謂了生死之際矣，然不免為胡婦生子。窮居海上，而況洞房綺疏之下乎？乃知此事不易消除。」眾客皆大笑。餘愛其語有理，故為記之。"
      }
    ]
  }
}