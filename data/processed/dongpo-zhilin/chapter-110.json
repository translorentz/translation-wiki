{
  "chapterNumber": 110,
  "title": "卷三 · 異事下 · 王翊夢鹿剖桃核而得雄黃",
  "sourceContent": {
    "paragraphs": [
      {
        "index": 1,
        "text": "黃州岐亭有王翊者，家富而好善。夢於水邊見一人為人所毆傷，幾死，見翊而號，翊救之得免。明日偶至水邊，見一鹿為獵人所得，已中幾鎗。翊發悟，以數千贖之。鹿隨翊，起居未嘗一步捨翊。又翊所居後有茂林果木，一日，有村婦林中見一桃，過熟而絕大，獨在木杪，乃取而食之。翊適見，大驚。婦人食已棄其核，翊取而剖之，得雄黃一塊如桃仁，及嚼而吞之，甚甘美。自是斷葷肉，齋居一食，不復殺生，亦可謂異事也。"
      }
    ]
  }
}