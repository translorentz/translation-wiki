{
  "chapterNumber": 103,
  "title": "卷三 · 異事下 · 朱炎學禪",
  "sourceContent": {
    "paragraphs": [
      {
        "index": 1,
        "text": "芝上人言：近有節度判官朱炎學禪，久之，忽於楞嚴經若有所得者。問講僧義江曰：「此身死後，此心何住？」江云：「此身未死，此心何住？」炎良久以偈答曰：「四大不須先後覺，六根還向用時空。難將語默呈師也，只在尋常語默中。」師可之。炎後竟坐化，真廟時人也。"
      }
    ]
  }
}