{
  "chapterNumber": 125,
  "title": "卷三 · 技術 · 延年術",
  "sourceContent": {
    "paragraphs": [
      {
        "index": 1,
        "text": "自省事以來，聞世所謂道人有延年之術者，如趙抱一、徐登、張元夢，皆近百歲，然竟死，與常人無異。及來黃州，聞浮光有朱元經尤異，公卿尊師之者甚衆，然卒亦病，死時中風搐搦。但實能黃白，有餘藥、金皆入官。不知世果無異人耶？抑有，而人不見，此等舉非耶？不知古所記異人虛實，無乃與此等不大相遠，而好事者緣飾之耶？"
      }
    ]
  }
}