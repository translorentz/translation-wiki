{
  "chapterNumber": 96,
  "title": "卷二 · 異事上 · 記鬼",
  "sourceContent": {
    "paragraphs": [
      {
        "index": 1,
        "text": "秦太虛言：寶應民有以嫁娶會客者，酒半，客一人竟起出門。主人追之，客若醉甚將赴水者，主人急持之。客曰：「婦人以詩招我，其辭云：『長橋直下有蘭舟，破月衝煙任意游。金玉滿堂何所用，爭如年少去來休。』倉皇就之，不知其為水也。」然客竟亦無他。夜會說鬼，參寥舉此，聊為之記。"
      }
    ]
  }
}