{
  "chapterNumber": 27,
  "title": "卷一 · 修養 · 謝魯元翰寄㬉肚餅",
  "sourceContent": {
    "paragraphs": [
      {
        "index": 1,
        "text": "公昔遺餘以㬉肚餅，其直萬錢。我今報公亦以㬉肚餅，其價不可言。中空而無眼，故不漏；上直而無耳，故不懸；以活潑潑為內，非湯非水；以赤歷歷為外，非銅非鉛；以念念不忘為項，不解不縛；以了了常知為腹，不方不圓。到希領取，如不肯承當，卻以見還。"
      }
    ]
  }
}