{
  "chapterNumber": 51,
  "title": "卷一 · 送別 · 別王子直",
  "sourceContent": {
    "paragraphs": [
      {
        "index": 1,
        "text": "紹聖元年十月三日，始至惠州，寓於嘉祐寺松風亭，杖履所及，雞犬相識。明年，遷於合江之行館，得江樓豁徹之觀，忘幽谷窈窕之趣，未見其所休戚，嶠南、江北何以異也！虔州鶴田處士王原子直不遠千里訪予於此，留七十日而去。東坡居士書。"
      }
    ]
  }
}