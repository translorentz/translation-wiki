{
  "chapterNumber": 137,
  "title": "卷三 · 女妾 · 賈氏五不可",
  "sourceContent": {
    "paragraphs": [
      {
        "index": 1,
        "text": "晉武帝欲為太子娶婦，衞瓘曰：「賈氏有五不可：青、黑、短、妬而無子。」竟為羣臣所譽，娶之，竟以亡晉。婦人黑白美惡，人人知之，而愛其子，欲為娶婦，且使多子者，人人同也。然至其惑於衆口，則顛倒錯繆如此。俚語曰「證龜成鼈」，此未足怪也。以此觀之，當云「證龜成蛇」。小人之移人也，使龜蛇易位，而況邪正之在其心，利害之在歲月後者耶！"
      }
    ]
  }
}