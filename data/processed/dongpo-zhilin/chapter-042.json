{
  "chapterNumber": 42,
  "title": "卷一 · 夢寐 · 夢南軒",
  "sourceContent": {
    "paragraphs": [
      {
        "index": 1,
        "text": "元祐八年八月十一日將朝，尚早，假寐，夢歸穀行宅，遍歷蔬圃中。已而坐於南軒，見莊客數人方運土塞小池，土中得兩蘆菔根，客喜食之。予取筆作一篇文，有數句云：「坐於南軒，對修竹數百，野鳥數千。」既覺，惘然思之。南軒，先君名之曰「來風」者也。"
      }
    ]
  }
}