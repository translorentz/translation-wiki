{
  "chapterNumber": 2,
  "title": "卷一 · 記遊 · 記過合浦",
  "sourceContent": {
    "paragraphs": [
      {
        "index": 1,
        "text": "余自海康適合浦，連日大雨，橋樑大壞，水無津涯。自興廉村淨行院下乘小舟至官寨，聞自此西皆漲水，無復橋船，或勸乘蜑並海即白石。是日六月晦，無月，碇宿大海中。天水相接，星河滿天，起坐四顧太息：「吾何數乘此險也！已濟徐聞，復厄於此乎？」稚子過在旁鼾睡，呼不應。所撰《書》、《易》、《論語》皆以自隨，而世未有別本。撫之而嘆曰：「天未欲使從是也，吾輩必濟！」已而果然。七月四日合浦記，時元符三年也。"
      }
    ]
  }
}