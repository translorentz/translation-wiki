{
  "chapterNumber": 187,
  "title": "卷四 · 人物 · 衞瓘欲廢晉惠帝",
  "sourceContent": {
    "paragraphs": [
      {
        "index": 1,
        "text": "晉惠帝為太子，衞瓘欲陳啟廢立之策而未敢發。會燕淩雲臺，瓘託醉跪帝前，曰：「臣欲有所啟」，欲言之而止者三，因拊牀曰：「此坐可惜！」帝意乃悟，曰：「公真大醉。」賈后由是怨之。此何等語，乃於衆中言之，豈所謂「不密失身」者耶？以瓘之智，不宜暗此，殆鄧艾之寃，天奪其魄爾。"
      }
    ]
  }
}