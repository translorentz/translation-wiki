{
  "chapterNumber": 11,
  "title": "卷一 · 記遊 · 憶王子立",
  "sourceContent": {
    "paragraphs": [
      {
        "index": 1,
        "text": "僕在徐州，王子立、子敏皆館於官舍，而蜀人張師厚來過，二王方年少，吹洞簫飲酒杏花下。明年，余謫黃州，對月獨飲，嘗有詩云：「去年花落在徐州，對月酣歌美清夜。今日黃州見花發，小院閉門風露下。」蓋憶與二王飲時也。張師厚久已死，今年子立復為古人，哀哉！"
      }
    ]
  }
}