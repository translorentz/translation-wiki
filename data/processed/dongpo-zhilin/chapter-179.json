{
  "chapterNumber": 179,
  "title": "卷四 · 人物 · 郤超出與桓溫密謀書以解父",
  "sourceContent": {
    "paragraphs": [
      {
        "index": 1,
        "text": "郤超雖為桓溫腹心，以其父愔忠於王室，不知之。將死，出一箱付門生，曰：「本欲焚之，恐公年尊，必以相傷為斃。我死後，公若大損眠食，可呈此箱，不爾便燒之。」愔後果哀悼成疾，門生以指呈之，則悉與溫往反密計。愔大怒，曰：「小子死晚矣！」更不復哭矣。若方回者，可謂忠臣矣，當與石碏比。然超謂之不孝，可乎？使超知君子之孝，則不從溫矣。東坡先生曰：超，小人之孝也。"
      }
    ]
  }
}