{
  "chapterNumber": 88,
  "title": "卷二 · 異事上 · 王烈石髓",
  "sourceContent": {
    "paragraphs": [
      {
        "index": 1,
        "text": "王烈入山得石髓，懷之以餉嵇叔夜。叔夜視之，則堅為石矣。當時若杵碎或錯磨食之，豈不賢於雲母、鐘乳輩哉？然神仙要有定分，不可力求。退之有言：「我寧詰曲自世間，安能從汝巢神仙。」如退之性氣，雖出世間人亦不能容，叔夜婞直，又甚於退之也。"
      }
    ]
  }
}