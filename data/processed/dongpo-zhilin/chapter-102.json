{
  "chapterNumber": 102,
  "title": "卷二 · 異事上 · 爾朱道士煉朱砂丹",
  "sourceContent": {
    "paragraphs": [
      {
        "index": 1,
        "text": "爾朱道士晚客於眉山，故蜀人多記其事。自言受記於師云：「汝後遇白石浮，當飛仙去。」爾朱雖以此語人，亦莫識所謂。後去眉山，乃客於涪州，愛其所產丹砂，雖瑣細而皆矢鏃狀，瑩徹不雜土石，遂止鍊丹。數年，竟於涪州白石仙去，乃知師所言不謬。吾聞長老道其事甚多，然不記其名字，可恨也。《本草》言：「丹砂出符陵谷。」陶隱居云：「符陵是涪州。」今無復採者。吾聞熟於涪者云：「採藥者時復得之，但時方貴辰錦砂，故此不甚採爾。」讀《本草》偶記之也。"
      },
      {
        "index": 2,
        "text": "此北宋作品在全世界都属于公有领域，因为作者逝世已经超过100年，且作品于1931年1月1日之前出版。Public domainPublic domainfalsefalse"
      }
    ]
  }
}