{
  "chapterNumber": 26,
  "title": "卷二十六",
  "sourceContent": {
    "paragraphs": [
      {
        "index": 0,
        "text": "明日，賓朝服拜賜於朝。拜食與侑幣，皆再拜稽首。（朝，謂大門外。）\n[疏]『明日』至『稽首』。註『朝謂大門外』。釋曰：自此盡『訝聽之』，論賓拜謝主君之事。雲『朝，謂大門外』者，以其經雲拜賜於朝，無賓入之文，又《聘禮》以柩造朝，亦無喪入之，故皆言朝雲雲，朝謂大門外也。若然，案閔三年《左氏傳》云：『季友將生，使卜楚丘之父卜之曰：男也。其名曰友，在公之右，於兩社，為公室輔。』註：兩社，『周社、亳社之間，朝廷執政所在』。"
      },
      {
        "index": 1,
        "text": "但諸侯左宗廟，右社稷，在大門之內。則諸侯外朝不在大門內者，但外朝在大門外兩社之，遙系外朝而言執政所在。又此《食禮》拜侑幣，《聘禮》歸饔餼，直言拜饔與餼，不拜束帛者，彼使人致之，故不拜。此食禮，君親賜，不拜之。"
      },
      {
        "index": 2,
        "text": "訝聽之。（受其言，入告出報也。此下大夫有士訝。）\n[疏]『訝聽之』。註『受其』至『士訝』。釋曰：雲『此下大夫有士訝』"
      },
      {
        "index": 3,
        "text": "者，此篇是子男使下大夫小聘，又案《周禮。掌訝》『大夫有士訝』，故雲此下大夫有士訝也。\n上大夫八豆、八簋、六、九俎，魚臘皆二俎。（記公食上大夫，異於下大夫之數。豆加葵、菹、蝸、醢，四四為列，俎加鮮魚、鮮臘，三三為列，無特。）"
      },
      {
        "index": 4,
        "text": "[疏]『上大夫』至『二俎』。註『記公』至『無特』。釋曰：雲『豆加葵、菹、蝸、醢』者，案《周禮。醢人》朝事之豆，雲韭菹、醢、昌本、麋、菁菹、鹿、茆菹、麇。案上文下大夫六豆用鹿，以下仍有茆菹、麇在。"
      },
      {
        "index": 5,
        "text": "今上大夫八豆，不取茆菹、麇，而取饋食之豆葵菹、蝸醢者，鄭以《特牲》、《少牢》參之，彼二篇俱以饋食為始，皆用《周禮》饋食之豆。《特牲》兩豆用饋食葵菹、蝸醢。《少牢》四豆，二豆與《特牲》同，兩豆用朝事之豆，韭菹、醢。註云：『韭菹、醢，朝事之豆也。』而饋食用之豐大夫禮，以此觀之，故此《公食大夫》兼用饋食之豆，亦是豐大夫禮也。雲『俎加鮮魚、鮮臘』者，上文下大夫七俎，牛、羊、豕、魚、臘、腸胃與膚，此雲『九俎』，明加鮮魚、鮮臘。雲『無特』者，陳饌要方，上七俎者，東西兩行為六俎，一俎在特，於俎東。此九俎為三行，故無特，雖無特，膚亦為下。"
      },
      {
        "index": 6,
        "text": "魚、腸胃、倫膚，若九若十有一，下大夫則若七若九。（此以命數為差也。\n九謂再命者也，十一謂三命者也，七謂一命者也，九或上或下者，再命謂小國之卿，次國之大夫也。卿則曰上，大夫則曰下。大國之孤視子男。）"
      },
      {
        "index": 7,
        "text": "[疏]『魚腸』至『若九』。註『此以』至『子男』。釋曰：雲『此以命數為差也』者，案《周禮。典命》公侯伯之卿三命，大夫再命，士一命；子男之卿再命，大夫一命，士不命。則諸侯之臣分為三等：三命，再命，一命。不命與一命同。此經魚、腸胃、倫膚亦分為三等，有十一，有九，有七。則十一當三命，九當再命，七當一命。若然，唯有上下二文者，以公侯伯之大夫與子男之卿同再命，卿爵尊為上，大夫爵卑為下。則上言若九者，子男之卿也，下言若九者，公侯伯大夫也，故鄭雲『卿則曰上，大夫則曰下』。雲『大國之孤視子男』者，欲見此經唯見三命以下，案《周禮。典命》大國之孤四命。又《大行人》雲大國之孤，執皮帛以繼子男，又雲『其他皆視小國之君』。若然，孤與子男同十三，侯伯十五，上公十七，差次可知。"
      },
      {
        "index": 8,
        "text": "庶羞，西東毋過四列。（謂上下大夫也。古文毋為無。）\n[疏]『庶羞』至『四列』。註『謂上』至『為無』。釋曰：上文雲『庶羞旁四列』，此上大夫饌內言『庶羞西東過四列』，則東西橫行，上下大夫皆四以為行，下大夫四四十六，東西四行，南北亦四行；上大夫東西四行，南北五行矣。"
      },
      {
        "index": 9,
        "text": "上大夫庶羞二十，加於下大夫以雉、兔、鶉、β。β，無母。\n[疏]『上大』至『鶉β』。註『β無母』。釋曰：雲『β，無母』者，案《爾雅。釋鳥》雲『β，牟母』，郭氏曰：『鵪也，青州人呼曰牟母。』"
      },
      {
        "index": 10,
        "text": "《莊子》曰：『田鼠化為鶉。』《淮南子》云：『蝦麻所化也。』《月令》曰：\n『田鼠化為β。』然則β、鶉，一物也。"
      },
      {
        "index": 11,
        "text": "若不親食，（謂主國君有疾病，若它故。）\n[疏]『若不親食』。註『謂主』至『它故』。釋曰：自此盡『聽命』，論主君不親食，使大夫致禮於賓館之事。疾病之外，別雲『他故』者，君有死喪之事，故《聘禮》雲『主人畢歸禮，賓唯饔餼之受』，謂畢致饗食，但賓不受之。"
      },
      {
        "index": 12,
        "text": "使大夫各以其爵、朝服以侑幣致之。（執幣以將命。）豆實，實於甕，陳於楹外，二以並，北陳。簋實，實於筐，陳於楹內、兩楹，二以並，南陳。（陳甕筐於楹者，象授受於堂中也。南北相當，以食饌同列耳。甕北陳者，變於食。"
      },
      {
        "index": 13,
        "text": "甕數如豆，醢芥醬從焉。筐米四。今文並作𠊧。）\n[疏]『豆實』至『南陳』。註『陳甕』至『作𠊧』。釋曰：雲『南北相當，以食饌同列耳』者，案上文正食之時，黍稷亦南陳，今於楹陳，筐米亦南陳，是正食及此饌陳是同列也。雲『甕北陳者，變於食』者，上文正食之時，『宰夫自東房，薦豆六，設於醬東，西上』陳之，今於楹二以並，北陳，故雲變於食也。雲『甕數如豆』者，以菹醢各異物，不可同甕，故甕數如豆。上大夫八豆則八甕，下大夫六豆則六甕。雲『醢芥醬從焉』者，以其三牲不殺，生列於門內，醢經百日乃成，不由不殺，故有醢。庶羞之醢同是醬類，故使之相從。但庶羞之醢，更無別種，宜同一甕，芥醬宜亦一甕。知有芥醬者，以其有生魚，故知有也。雲『筐米四』者，上文上大夫八簋，今乃生致之，黍稷宜各一筐，稻粱又二筐，故雲筐米四。"
      },
      {
        "index": 14,
        "text": "庶羞陳於碑內。（生魚也。魚臘從焉。上大夫加鮮魚、鮮臘、雉兔鶉，不陳於堂，辟正饌。）\n[疏]『庶羞陳於碑內』。註『生魚』至『正饌』。釋曰：雲『生魚』者，上文魚膾是魚之中膾者，皆是生魚也。案鄭註《周禮》雲『燕人膾魚方寸，切其腴以所貴』是也。此則全生不膾，何者？十膾在豆，與炙俱設，今炙在牲未殺，膾全不破可知。若然，庶羞之內，眾羞俱有，鄭獨雲生魚者，以其炙在牲不殺，於此無矣。雖有乾臘、雉兔之等，以生魚為主，故雲生魚也。雲『魚臘從焉』者，雖無三牲之肉，有乾魚臘可知。雲『上大夫加鮮魚、鮮臘、雉兔鶉β』"
      },
      {
        "index": 15,
        "text": "者，以其下大夫七鼎，無鮮魚、鮮臘，上大夫九鼎，加鮮魚、鮮臘可知，雉兔鶉β亦生致之矣。雲『不陳於堂，辟正饌』者，以其庶羞本在堂上，正饌之西，今在碑內，故雲辟正饌也。若然，不陳於碑南者，以其本合在堂，今宜近堂，故在碑北。"
      },
      {
        "index": 16,
        "text": "庭實陳於碑外。（執乘皮者也，不參分庭一在南者，以言歸，宜近內。）\n[疏]『庭實陳於碑外』。註『執乘』至『近內』。釋曰：『執乘皮者，不參分庭一在南者，以言歸，宜近內』者，庭實正法，皆參分庭一在南而陳之，故《昏禮》記雲：納徵，執皮者，『參分庭一在南』。今雲『碑外』，繼碑而言近北矣，彼參分庭一在南陳之者，謂在主人之庭，參分庭陳之，擬與賓向外，故近南。此陳於客館，擬與賓入內，故鄭雲以言歸故在內也。"
      },
      {
        "index": 17,
        "text": "牛、羊、豕陳於門內西方，東上。（為其踐館庭，使近外。）\n[疏]『牛羊』至『東上』。註『為其』至『近外』。釋曰：案上庶羞與庭實在碑之內，近內陳之；此牛羊豕陳於門內，繼門言之，雲『為其踐館庭，使近外』也。若然，致饔餼，牛、羊、豕亦在此，此雲使近外者，以饔餼有腥有熟，故略。其生者近門，是其常。此既不殺，牛、羊、豕宜近內，故決之也。"
      },
      {
        "index": 18,
        "text": "賓朝服以受，如受饔禮。（朝服，食禮輕也。）\n[疏]『賓朝』至『饔禮』。註『朝服食禮輕也』。釋曰：雲『朝服，食禮輕』者，以其歸饔餼時，卿韋弁，賓皮弁。受此食禮，賓朝服，受不皮弁，故雲食禮輕。"
      },
      {
        "index": 19,
        "text": "無擯。（以己本宜往。）\n[疏]『無擯』。註『以己本宜往』。釋曰：雲『以己本宜往』者，明主君無故，速賓在廟行食禮，而有侑幣賓，無儐法。主君有故，致食禮並有侑幣，亦不合有儐，故雲以己本宜往。"
      },
      {
        "index": 20,
        "text": "明日，賓朝服以拜賜於朝。訝聽命。（賜亦謂食，侑幣。）\n[疏]註『賜亦謂食侑幣』。釋曰：雲『亦』者，亦上速賓食時，拜食與侑幣，今亦然，故雲亦。"
      },
      {
        "index": 21,
        "text": "大夫相食，親戒速。（記異於君者也。速，召也。先就告之，歸具，既具，復自召之。）\n[疏]『大夫』至『戒速』。註『記異』至『召之』。釋曰：自此盡『大夫之禮』，論主國大夫食賓之禮別於主君之事。雲『記異於君』者，案下文『其他皆如公食大夫之禮』，故知自此已下，皆記異於君法。是以此經大夫親戒速，決君不親戒速，此則異於君也。以其下諸文皆異，故雲記異於君者也。雲『先就告之，歸具，既具，復自召之』者，以其戒具兩有，皆親為之，故為此解，與《鄉飲酒》、《鄉射》同，故彼二文皆雲戒賓既歸，布筵設尊，乃親速賓是也。"
      },
      {
        "index": 22,
        "text": "迎賓於門外，拜至，皆如饗拜。（饗，大夫相饗之禮也，今亡。古文饗或作鄉。）降盥，受醬、湆、侑幣、束錦也，皆自阼階降堂受，授者升一等。（皆者，謂受醬、受湆、受幣也。侑用束錦，大夫文也。降堂，謂止階上。今文無束。）賓止也。（主人三降，賓不從。）"
      },
      {
        "index": 23,
        "text": "[疏]『賓止也』。註『主人三降賓不從』。釋曰：雲『主人三降』者，案上文鄭註『皆』者，謂受醬、受湆、受幣，皆自阼階降。此鄭雲『主人三降』，即上三者。不數主人降盥者，案《鄉飲酒》所言降盥者，皆為洗爵，故賓從降。"
      },
      {
        "index": 24,
        "text": "此降盥不為洗爵，故鄭不數之。案《聘禮》致饔餼，『賓降堂，受老束錦，大夫止』。註云：『止不降，使之餘尊。』此賓不降者，雖賓主敵，以主人降堂，不至地，故賓止不降也。"
      },
      {
        "index": 25,
        "text": "賓執粱與湆，之西序端。（不敢食於尊處。）\n[疏]『賓執』至『序端』。註『不敢食於尊處』。釋曰：此兩大夫敵，故之西序端。上公食大夫，大夫降階下，臣卑故也。"
      },
      {
        "index": 26,
        "text": "主人辭，賓反之。卷加席，主人辭，賓反之。辭幣，降一等，主人從。（從辭賓降。）受侑幣，再拜稽首。主人送幣，亦然。（敵也。）"
      },
      {
        "index": 27,
        "text": "[疏]『受侑』至『亦然』。註『敵也』。釋曰：案《郊特牲》云：『大夫之臣不稽首，非尊家臣，以辟君也。』又案『左氏傳』哀十七年：『公會齊侯盟於蒙，孟武伯相。齊侯稽首，公拜。齊人怒。武伯曰：非天子，寡君無所稽首。』"
      },
      {
        "index": 28,
        "text": "若然，臣於君乃稽首，平敵相於當頓首。今言敵而『稽首』者，以食禮相尊敬，雖敵亦稽首，與臣拜君同故也。\n辭於主人，降一等，主人從。（辭，謂辭其臨己食。）卒食，徹於西序端。"
      },
      {
        "index": 29,
        "text": "（亦親徹。）東面再拜，降出。（拜，亦拜卒食。）其他皆如公食大夫之禮。\n[疏]『其他』至『之禮』。釋曰：雲『其他』謂豆數、俎體、陳設皆不異上陳，但禮異者，謂親戒速，君則不親迎賓，公不出。此大夫出大門，公受醬湆幣，不降，此大夫則降也。公食大夫，大夫降食於階下，此言『西序端』。"
      },
      {
        "index": 30,
        "text": "上公食卷加席，公不辭，此則辭之，皆是異也。\n若不親食，則公作大夫，朝服以侑幣致之。（作，使也。大夫有故，君必使其同爵者為之致禮。列國之賓來，榮辱之事君臣同。）賓受於堂。無擯。（與受君禮同。）"
      },
      {
        "index": 31,
        "text": "[疏]『賓受於堂無擯』。註『與受君禮同』。釋曰：雲『與受君禮同』\n者，《聘禮》賓受致饔幣，雲『堂中西，北面』，註：『趨主君之命也。堂中西，中央之西。』此雖無儐，受幣亦與之同也。"
      },
      {
        "index": 32,
        "text": "記。不宿戒。（食禮輕也。此所以不宿戒者，謂前期三日之戒，申戒為宿，謂前期一日。）\n[疏]『記不宿戒』。註『食禮』至『一日』。釋曰：祭祀，散齊七日為戒，致齊三日為宿，此則與祭祀異。此『不宿戒』者，謂不為三日之戒，又不為一日之宿，故鄭雲『此所以不宿戒者，謂前期三日之戒，申戒為宿，謂前期一日』"
      },
      {
        "index": 33,
        "text": "者。若然，必知三日之戒，一日之宿者，《大射》前期三日，宰夫戒宰及司馬，又《少牢》辟人君，有前期一日之宿。此雖人君禮，以食禮輕，故知有三日之戒，一日之宿。既無前日之事，宜與《鄉飲酒》、《鄉射禮》同當日為之，故皆不言日數。故下註雲『食賓之朝，宿興戒之，賓則從戒而來，不復召』是也。"
      },
      {
        "index": 34,
        "text": "戒，不速。（食賓之朝，夙興戒之，賓則從戒者而來，不復召。）不授幾。\n（異於醴也。）\n[疏]『不授幾』。註『異於醴也』。釋曰：決禮賓時，公親授幾也。"
      },
      {
        "index": 35,
        "text": "無阼席。（公不坐。）\n亨於門外東方。（必於門外者，大夫之事也。東方者，主陽。）\n[疏]『亨於門外東方』。註『必於』至『主陽』。釋曰：案上經甸人、亨人之等，亨人是士官，不得言大夫之事，言大夫之事者，解亨在門外之禮也。"
      },
      {
        "index": 36,
        "text": "《燕禮》註云：『亨於門外，臣所掌也。』言臣亦是大夫事。《少牢》廩爨、饔爨皆在門外，亦大夫事。《特牲》雲『主婦視饎，爨於西堂下』者，以其無廩人主之，故在內。若然，《鄉飲酒》雖是大夫之事，以其取祖陽氣之始，故亦於門內。"
      },
      {
        "index": 37,
        "text": "司宮具幾，與蒲筵常，緇布純，加萑席尋，玄帛純，皆卷自末。（司宮，大宰之屬，掌宮廟者也。丈六尺曰常，半常曰尋。純，緣也。萑，細葦也。末，經所終，有以識之。必長筵者，以有左右饌也。今文萑皆為莞。）"
      },
      {
        "index": 38,
        "text": "[疏]『司宮』至『自末』。註『司宮』至『為莞』。釋曰：雲『司宮，大宰之屬，掌宮廟者』，案《燕禮》云：『司宮尊於東楹之西。』註：『司宮，天子曰小宰，聽酒人之成要者也。』註雖不同，其義一也。但《燕禮》司宮雲設尊，故以小宰解之，此司宮設幾席，故以大宰之屬解之。案大宰之下有宮人，掌宮中除汙穢之事，即此司宮。彼不言設幾席者，以天子具官，別有司几筵，又有小宰。諸侯兼官，故司宮兼司几筵及小宰也。雲『丈六尺曰常，半常曰尋』者，此皆無正文。案《周禮。考工記》雲車有六等之數，云：『軫崇四尺，謂之一等；又雲戈長六尺六寸，既建而之，崇於軫四尺，謂之二等；人長八尺，崇於戈四尺，謂之三等；殳長尋有四尺，崇於人四尺，謂之四等；車戟常，崇於殳四尺，謂之五等；酋矛常有四尺，崇於戟四尺，謂之六等。』自軫至矛，皆以四尺為差。"
      },
      {
        "index": 39,
        "text": "以是約之，即知常是丈六尺，尋是八尺也。雲『萑，細葦』者，以類言之，其實全別。是以《詩》雲『葭』，註云：『葭，蘆。』則葦一名蘆，一名，一名萑，一名。此萑又與莞席之莞不同，彼莞謂蒲也。雲『有以識之』者，席無異物為記，但織之自有首尾可為記識耳。雲『必以長筵者，以有左右饌』者，賓在戶牖之，南面，上陳饌之時，正饌在左，庶羞在右，陳饌雖不在席上，皆陳於席前，當席左右，其容人，故謂長筵也。"
      },
      {
        "index": 40,
        "text": "宰夫筵，出自東房。（筵本在房，宰夫敷之也。天子諸侯左右房。）\n[疏]『宰夫』至『東房』。註『筵本』至『右房』。釋曰：上雲司宮具几筵，具之在房，宰夫敷之而已。『天子諸侯左右房』，以其言東房，對西房。"
      },
      {
        "index": 41,
        "text": "若大夫士直有東房而已，故直雲『在房』也。\n賓之乘車在大門外西方，北面立。（賓車不入門，廣敬也。凡賓即朝，中道而往，將至，下行，而後車還立於西方。賓及位而止，北面。卿大夫之位當車前。"
      },
      {
        "index": 42,
        "text": "凡朝位，賓主之，各以命數為遠近之節也。）\n[疏]『賓之』至『面立』。註『賓車』至『節也』。釋曰：雲『賓車不入門，廣敬也』者，《曲禮》雲『客車不入大門』，與此同。《覲禮》雲『偏駕不入王門』，偏駕，謂同姓金路之等。乘墨車以朝，墨車亦雲不入大門，與此亦同。雲『凡賓即朝，中道而往』者，《內則》云：『男子由右，女子由左，車從中央。』故賓乘車中道。雲『而後車還立於西方』者，案《少儀》云：『仆於君子，始乘則式，君子下行，然後還立。』註云：『還車而立，以俟其去。』是還立於西方鄉外。雲『賓及位而止，北面』者，案《玉藻》雲『賓立不當門』，彼亦謂聘使也。雲『卿大夫之位當車前』者，案《大行人》雲上公立當軹，侯伯立當前疾，子男立當衡，又雲大國之孤『朝位當車前』者，則卿大夫立亦與孤同一節。兼雲大夫者，小聘曰問，使下大夫，立與孤卿同當車前，故連言也。雲『凡朝位，賓主之，各以命數為遠近之節』者，案《大行人》雲上公朝位，賓主之九十步，侯伯七十步，子男五十步，註云：『朝位，謂大門外賓下車，及王車出迎所立處。』又雲『凡諸侯之卿，其禮各下其君二等，以下及大夫士皆如之』。"
      },
      {
        "index": 43,
        "text": "若然，如諸侯則依命數，臣下其君二等，則不得依命數矣。而雲依命數者，依命數據君而言，其臣依君命數而降之，故鄭總以命數言之也。"
      },
      {
        "index": 44,
        "text": "Ρ，牛霍、羊苦、豕薇，皆有滑。（藿，豆葉也。苦，苦荼也。滑，堇之屬。今文苦為芐。）\n[疏]『Ρ』至『有滑』。註『藿豆』至『為芐』。釋曰：雲『滑，堇之屬』者，案《士虞記》云：『Ρ，用苦若薇，有滑。夏用葵，冬用。』"
      },
      {
        "index": 45,
        "text": "鄭註云：『，堇類也。乾則滑。夏秋用生葵，冬春用乾。』此經雲『皆有滑』，不言所用之物，故取《士虞記》解之。雲『之屬』者，其中兼有葵也。"
      },
      {
        "index": 46,
        "text": "贊者盥，從俎升。（俎，其所有事。）\n[疏]『贊者盥從俎升』。註『俎其所有事』。釋曰：直言此者，豆亦從下升。不言從豆升者，贊者不佐祭豆，直佐祭俎，故雲『俎，其所有事』。是以上經云：『三特之肺不離，贊者辯取之，壹以授賓。』若然，黍稷亦贊祭，不彼黍稷升者，黍稷設之在後故也。黍稷雖後升，先祭者，以其先食黍稷，後食肉故也。"
      },
      {
        "index": 47,
        "text": "有蓋冪。（稻粱將食乃設，去會於房，蓋以冪。冪，巾也。今文或作幕。）\n[疏]『有蓋冪』。註『稻粱』至『作幕』。釋曰：簋相將，簋既有會，明亦有會可知。但黍稷先設，故卻會於敦南，盛稻粱，將食乃設，故鄭雲『去會於房，蓋以冪。冪，巾也』。至於陳設，冪亦去之，經雲『有蓋冪』者，據出房未設而言。"
      },
      {
        "index": 48,
        "text": "凡炙無醬。（已有鹹和。）\n[疏]『凡炙無醬』。註『已有鹹和』。釋曰：雲『凡』者，欲解《儀禮》一部之內，牛、羊、豕炙，皆無醬配之。雲『已有鹹和』者，若今人食炙然。"
      },
      {
        "index": 49,
        "text": "上大夫蒲筵，加萑席。其純，皆如下大夫純。（謂三命大夫也。孤為賓，則莞筵紛純，加繅席畫純也。）\n[疏]『上大』至『夫純』。註『謂三』至『純也』。釋曰：經雲上大夫不辨命數，則子男之卿再命，其席亦同下大夫。鄭言『謂三命大夫』者，欲見公侯伯之卿三命，亦與子男下大夫同。公之孤四命，其席則異，鄭據三命而言。雲『孤為賓，則莞筵紛純，加繅席畫純』者，案《周禮。司几筵》雲筵國賓於牖前，『莞筵紛純，加繅席畫純』，雲『左彤幾』，與此記三命已下席不同，故知彼國賓謂筵孤也，無正文，故雲『則』也。"
      },
      {
        "index": 50,
        "text": "卿擯由下。（不升堂也。）\n[疏]『卿擯由下』。註『不升堂也』。釋曰：此謂上擯擯詔賓主升降周還之事，故雲『不升堂』。"
      },
      {
        "index": 51,
        "text": "上贊，下大夫也。（上，謂堂上。擯，贊者，事相近，以佐上下為名。）\n[疏]『上贊下大夫也』。註『上謂』至『為名』。釋曰：案上經雲贊者告具於公而贊賓食，故雲上贊使下大夫為之。"
      },
      {
        "index": 52,
        "text": "上大夫庶羞。酒飲漿飲，庶羞可也。（於食庶羞，宰夫又設酒漿，以之食庶羞可也。以優賓。）\n[疏]『上大夫』至『可也』。註『於食』至『優賓』。釋曰：案上經雲『上大夫庶羞二十豆』，此記人復記之者，欲見上大夫食加飯之時，得兼食庶羞。"
      },
      {
        "index": 53,
        "text": "又食會飯及庶羞之時，宰夫更設酒飲、漿飲，故鄭雲『於食庶羞，宰夫又設酒漿，所以食庶羞可也』。所以然者，優賓故也。"
      },
      {
        "index": 54,
        "text": "拜食與侑幣，皆再拜稽首。（嫌上大夫不稽首。）"
      }
    ]
  }
}