{
  "chapterNumber": 8,
  "title": "Μdelays delays (1/9) — Part Two: Toward Nairi",
  "sourceContent": {
    "paragraphs": [
      {
        "index": 0,
        "text": "ՄԱՍՆ ԵՐԿՐՈՐԴ"
      },
      {
        "index": 1,
        "text": "ԴԵՊԻ ՆԱՅԻՐԻ"
      },
      {
        "index": 2,
        "text": "Հնամյա, հին մի երազ,"
      },
      {
        "index": 3,
        "text": "Երկիր մի՝ դարերի ուրու…"
      },
      {
        "index": 4,
        "text": "Ե. Չ. «ԱՄԵՆԱՊՈԵՄ»"
      },
      {
        "index": 5,
        "text": "Սույն այս վեպիս առաջին մասում ես փորձեցի պատկերել նայիրյան այդ քաղաքն իր բոլոր հին ու նոր հրաշալիքներով, ջանացի տալ նրա բնակիչների կենցաղը, կամ, ավելի լավ է ասել —"
      },
      {
        "index": 6,
        "text": "կենցաղային կոլորիտը"
      },
      {
        "index": 7,
        "text": ", ընդհանուր գույնը միայն, և ոչ թե մանրամասնը — այնպես, ինչպես տեսել եմ նայիրյան այդ քաղաքը ես, ինչպես պատկերացել է նա ինձ այդ քաղաքը ճանաչողիս։ Սրտի անհուն թրթիռով ես ձեռնամուխ եղա նրա նկարագրությանը, սիրելի ընթերցող, որովհետև սիրելի է նա ինձ, որպես մանկության օրորան, և ծանոթ են նրա բնակիչներն ինձ, ինչպես հինգ մատս, կամ այս գրիչս, որով գրում եմ հիմա։ Կրկնում եմ, սրտի բուռն տրոփով սկսեցի գրել նայիրյան այդ քաղաքի պատմությունը, բայց հիմա, երբ ուզում եմ անցնել նրա հետագա օրերին ու դեպքերին, պատկերել նրա օրերն ու վաստակները — դառն, ծանր"
      },
      {
        "index": 8,
        "text": "մի մորմոք թանձրանում է սրտիս, ուտում է սիրտս։ Մի անգամ չգիտեմ շուկա՞ էի գնում, թե վերադառնում էի շուկայից, երբ անհեթեթ մի պատկեր գրավեց ուշադրությունս։ Փողոցի մեջտեղով գնում էր բավականին տարիքոտ, միջահասակ մի մարդ, որ արտաքինով նման էր գավառցի վարժապետի, կամ փոստ-հեռագրային ցրիչի, և, գլխի վրա դրած, տանում էր — երևակայո՞ւմ եք — դեղնավուն մի դագաղ։ Անձրև էր, ցեխոտ փողոց, ցեխը"
      },
      {
        "index": 9,
        "text": "հարիսայի"
      },
      {
        "index": 10,
        "text": "նման ճպճպում, կպչում էր ոտքերին. և այդ մարդը ահա, գավառցի այդ վարժապետը կամ ցրիչը, տանում էր, գլխի վրա դրած, իրենից շատ ավելի ծանր և մեծ մի դագաղ։ Դեմքը չէր երևում, բայց մեջքի և ծնկների լարված կորությունը խիստ արտահայտիչ կերպով ցուցադրում էին, որ նա դժվարությամբ է տանում այդ բեռը, բայց, ինչ գնով էլ լինի, ուզում է տեղ հասցնի, միայն թե հասցնի։ Երևի մայրն էր մահացել, կամ կինը, կամ որդին — ո՞վ իմանա։ Նա լարել էր ուժերը. դագաղի ծանրությունից կզակը կպել էր կրծքին. մեջքը չէր կարողանում միևնույն կորությամբ պահել. այնպես որ դագաղը, մերթ առաջ, մերթ ետ կշռվելով, քսվում էր ցեխերին։ Ինչի՞ համար էր այդպես նա չարչարվում,"
      },
      {
        "index": 11,
        "text": "ինչի՞"
      },
      {
        "index": 12,
        "text": "պիտի հանդիպեր այդ խեղճ վարժապետը"
      },
      {
        "index": 13,
        "text": "տեղ հասնելիս"
      },
      {
        "index": 14,
        "text": "…— Մի սիրած — դե՛, եթե ոչ սիրած, գոնե հարազատ մեռելի, որին նո՛ւյն այդ դագաղը դրած պիտի հանձներ հողին — ահա թե ինչո՞ւ էր այդպես անմխիթար, այդպես անօգնական ջանքերով, դագաղը նվացող ողնաշարին հպած, դեպի տուն շտապում այդ տխուր վարժապետը… Այդպես էլ ե՛ս, ընթերցո՛ղ, ճի՛շտ այդ վարժապետի նման.— ո՞ւր եմ գնում։"
      },
      {
        "index": 15,
        "text": "Ինչո՞ւ եմ հպել — բայց ո՛չ թե ողնաշարիս, այլ գանգիս ուղեղին դագաղանման այս բեռը, և ուզում եմ տեղ հասցնեմ… ո՞ւր։ Եվ մի՞թե այնտեղ, տքնությանս վերջում, որպես նվիրական, սիրելի մի մեռել — չպիտի՞ պատկերանա ինձ Երկիրը Նայիրի, որին դամբանելու համար տանում եմ ես ահա խոհերիս տողաշար դագաղը — տանում եմ կամքիս հակառակ, որովհետև, այո,"
      },
      {
        "index": 16,
        "text": "հարկավոր"
      },
      {
        "index": 17,
        "text": "է տանել։ Չէ՞ որ, այո՛ — թաղել է հարկավոր"
      },
      {
        "index": 18,
        "text": "բոլոր մեռելներին"
      },
      {
        "index": 19,
        "text": ", որքան էլ նրանք սիրելի և հարազատ լինեն. չէ՞ որ, միևնույն է, հակառակ դեպքում կքայքայվեն նոքա՝ զազրելի և ախտաբույր, այնպես որ անգամ սիրահարը կզզվի պաշտելի աճյունից։ Թողնենք, ուրեմն, մի կողմ լիրիկական զեղումը, սիրելի ընթերցող, և անցնենք նայիրյան այդ քաղաքի օրերին և դեպքերին։ Եվ թող բացվի մեր դեմ օրերի և մարդկանց «վաստակոց և մեծագործությանց» խորհուրդում «երկիրը հազարամյա» —"
      },
      {
        "index": 20,
        "text": "հնամյա Նայիրին"
      },
      {
        "index": 21,
        "text": "…"
      },
      {
        "index": 22,
        "text": "Վեպիս առաջին մասում, ինչպես ասացի, ես ձգտեցի պատկերել կենցաղային այն բնույթը, երանգը, որ ուներ նայիրյան այդ քաղաքը"
      },
      {
        "index": 23,
        "text": "«խաղաղ ժամանակ»"
      },
      {
        "index": 24,
        "text": "։ Ուժերս ներածի համեմատ՝ ես նախ նկարագրեցի քաղաքը՝ հին ու նոր հրաշալիքներով, և ապա անցա բնակիչներին, որոնց ամեն մեկի մասին այնքանը միայն կարողացա ասել, որքանի որ, գուցե, արժանի են նրանք։ Գուցե դու կուզեիր, սիրելի ընթերցող, որ ես, եվրոպական անվանի հեղինակներին հետևելով, մանրամասն վերլուծության ենթարկեի «հերոսներիս» հոգեբանությունը, մանրազնին պատմեի, թե ինչպիսի"
      },
      {
        "index": 25,
        "text": "նրբին «ապրումներ» էր ունենում, ասենք,"
      },
      {
        "index": 26,
        "text": "Գեներալ Ալոշը"
      },
      {
        "index": 27,
        "text": ", երբ նահանգապետն իջևանում էր նրա հոյակապ բնակարանը, կամ, ասենք, հոգեկան ի՞նչ ալեկոծումներ ունեցավ քաղաքային բժիշկ Սերգե Կասպարիչը կնոջը թաղելիս… Բայց այս առթիվ ես, մի անգամ ընդմիշտ, հարկադրված եմ ասել, որ սույն իմ այս վեպում չկա և երևի չի էլ լինելու և ո՛չ մի"
      },
      {
        "index": 28,
        "text": "«հերոս»"
      },
      {
        "index": 29,
        "text": "— և այս տխուր հանգամանքում, կարծում եմ, ո՛չ թե ես եմ մեղավոր, այլ նայիրյան այդ քաղաքը, որովհետև — ի՞նչ, ի՞նչ «հերոսներ» կարող են դուրս գալ, ասենք,"
      },
      {
        "index": 30,
        "text": "Գեներալ Ալոշից"
      },
      {
        "index": 31,
        "text": ", կամ Համո Համբարձումովիչից —"
      },
      {
        "index": 32,
        "text": "Մազութի Համոյից"
      },
      {
        "index": 33,
        "text": "… Գուցե"
      },
      {
        "index": 34,
        "text": "Մեռելի Ենո՞քը"
      },
      {
        "index": 35,
        "text": "հարմար"
      },
      {
        "index": 36,
        "text": "«հերոս»"
      },
      {
        "index": 37,
        "text": "լիներ, կամ"
      },
      {
        "index": 38,
        "text": "Կինտաուրի Սիմո՞նը"
      },
      {
        "index": 39,
        "text": "կամ, վերջապես —"
      },
      {
        "index": 40,
        "text": "Տելեֆոն Սեթո՞ն"
      },
      {
        "index": 41,
        "text": "… է, թողնենք այս հարցը, սիրելի ընթերցող, և անցնենք, քանի շուտ է, մեր ընտրած քաղաքի"
      },
      {
        "index": 42,
        "text": "«օրերին ու վաստակներին»"
      },
      {
        "index": 43,
        "text": "և, ո՞վ գիտե, կարող է պատահի, որ դեպքերի բերումով այդ աննշան քաղաքի աննշան բնակիչներից շատ շատերը հանկարծ դուրս գան"
      },
      {
        "index": 44,
        "text": "հերոսապանծ հերոսներ"
      },
      {
        "index": 45,
        "text": "— դժբախտ ու հերոսական օրերի բերումով՝ դժբախտանան ու հերոսանան…"
      },
      {
        "index": 46,
        "text": "…Իսկ դժբախտ օրեր շատ անցան հետագայում ինչպես այդ քաղաքի, նմանապես և ամբողջ Նայիրիի գլխից — և չէ՛ին, չէ՛ին կարող, այո՛, այդ դժբախտ օրերը չծնել անձնավորություններ՝ դժբախտ ու հերոսական։ Չէ՛ր կարող, о, ո՛չ այդ դժբախտ օրերի, տարիների հրից, չելնել, հերոսական, չհառնել, պայծառ ու սրբացած —"
      },
      {
        "index": 47,
        "text": "Նայիրյան Ոգին"
      },
      {
        "index": 48,
        "text": "։"
      },
      {
        "index": 49,
        "text": ". . . . . . . . . . . . . . . . . . . ."
      },
      {
        "index": 50,
        "text": "Ինչպես այսօրվա ճաշս, սիրելի ընթերցող, ես հիմա ամենայն մանրամասնությամբ հիշում եմ պատմական այն օրը — 1914 թվականի հուլիսյան կիրակիներից մեկը — նայիրյան այդ քաղաքում։ Սույն այս վայրկյանիս, երբ ես մտադրություն ունեմ մանրամասն նկարագրել այդ նշանավոր օրվա անցուդարձը — տարիների մշուշից, կամ, ինչպես բանաստեղծը կասեր, տարիների մռայլ մոխիրների տակից ելնում են ահա և նկարվում են աչքերիս առաջ այն նշանավոր օրվա դեպքերն ու պատկերները։ Պարզ, որոշ, կարծես այդ ամբողջը երեկ, կամ մի ժամ առաջ կատարված լինի — ես տեսնում եմ ահա Մազութի Համոյին՝ քաղաքային այգու ակումբի առաջ, թղթախաղի կանաչ սեղանի վրայից, ճառ ասելիս… Պարզ, որոշ, կարծես թե հիմա, սույն այս վայրկյանիս կատարվելիս լինի — ես լսում եմ ահա Մազութի Համոյի հատու ձայնը, Մազութի Համոյի հզոր առոգանությունը։ Խավարի, այո, սենյակիս գիշերային խավարի միջից նայում են ահա ինձ"
      },
      {
        "index": 51,
        "text": "Համո Համրարձումովիչի"
      },
      {
        "index": 52,
        "text": "կայծկլտող աչքերը և սիրտս թպրտալ է սկսում անորոշ մի հուզմունքից, սիրտս, տագնապալից, զարկել է սկսում, ինչպես էլեկտրական զանգի արծաթազօծ լեզվակ։ Եվ երևակայությունս, առաջ վազելով, արդեն նկարում է, անողոք դահիճի մի նման, Մազութի Համոյին՝ փայտե մի մանեկենի նման կախաղանից կախված… «Խե՜ղճ, խե՜ղճ Համո…» — փսփսում է սիրտս, լացակումած — և ես գրիչս ցած եմ դնում, որ սիրտս հանգստանա, և ես հնարավորություն ունենամ պատմությունս շարունակելու։"
      },
      {
        "index": 53,
        "text": "Ծույլ, խաղաղ, կիրակնօրյա իր հանգիստն էր վայելում նայիրյան այդ քաղաքն այդ առավոտ։ Ծլնգում էր"
      },
      {
        "index": 54,
        "text": "Առաքելոց եկեղեցու զանգը"
      },
      {
        "index": 55,
        "text": "՝ խաղաղ ու անվրդով։ Ով սիրում էր աղոթքը — գնացել էր եկեղեցի, բայց քաղաքացիների մեծ մասը այգում էր գտնվում, կամ նստած փակ խանութների առաջ՝ ղբաղված էր առօրյա զրույցով։ Կային էլ մարդիկ, որ հավաքվել էին"
      },
      {
        "index": 56,
        "text": "Տելեֆոն Սեթոյի"
      },
      {
        "index": 57,
        "text": "կամ"
      },
      {
        "index": 58,
        "text": "Եգոռ Արզումանովի"
      },
      {
        "index": 59,
        "text": "սրճարաններում։ Կային էլ, որ հավաքվել էին"
      },
      {
        "index": 60,
        "text": "այգու ակումբում"
      },
      {
        "index": 61,
        "text": "։ Ակումբում այդ օրը հավաքվել էին՝ քաղաքայթն բժիշկ"
      },
      {
        "index": 62,
        "text": "Սերգե Կասպարիչը"
      },
      {
        "index": 63,
        "text": ", Օսեփ Նարիմանովը — հաշտարար դատավորը,"
      },
      {
        "index": 64,
        "text": "Արամ Անտոնիչը"
      },
      {
        "index": 65,
        "text": "— դպրոցի տեսուչը, պ."
      },
      {
        "index": 66,
        "text": "Մարուքեն"
      },
      {
        "index": 67,
        "text": ","
      },
      {
        "index": 68,
        "text": "Կինտաուրի Աիմոնը"
      },
      {
        "index": 69,
        "text": ", որ սիրում էր «մեծերի հետ նստել», անգլիագետ վաճառական"
      },
      {
        "index": 70,
        "text": "Հաջի Օնիկ Մանուկոֆ էֆենդին"
      },
      {
        "index": 71,
        "text": "և էլի մի քանի քաղաքացիներ — թուղթ էին խաղում։ Խաղում էին —"
      },
      {
        "index": 72,
        "text": "«պրաֆերանս», «մակաո», «բակարա»"
      },
      {
        "index": 73,
        "text": "— սիրում էին խաղալ։ Խաղում էին, ըստ սովորության, լուռ ու հանդիսավոր, մերթընդմերթ միայն"
      },
      {
        "index": 74,
        "text": "«փաս», «28» «տալիա»"
      },
      {
        "index": 75,
        "text": "և նման բացագանչություններով խզելով լռությունը։ Բայց, չնայած խաղի մեջ գլխովին ընկղմված լինելուն, խաղընկերներից շատերը, ինչպես, մանավանդ, Սերգե Կասպարիչը և Օսեփ Նարիմանովը, լավ չէին զգում իրենց. նրանց թվում էր, որ"
      },
      {
        "index": 76,
        "text": "«փչում է»"
      },
      {
        "index": 77,
        "text": ", չնայած հուլիսյան հաճելի եղանակին։ Շուտ-շուտ դռանն էին նայում, կամ պատուհանին։ Բանն այն է, որ պակասում էր սովորական մի «բան», որին ընտելացել էին բոլորը — եթե միայն"
      },
      {
        "index": 78,
        "text": "«բան»"
      },
      {
        "index": 79,
        "text": "կարելի է ասել կենդանի և այն էլ պատկառելի մարդուն։— Պակասում էր"
      },
      {
        "index": 80,
        "text": "Գեներալ Ալոշը"
      },
      {
        "index": 81,
        "text": "։ Առանց նրան կյանք չկար ակումբում,"
      },
      {
        "index": 82,
        "text": "մանավանդ որ, նրա հետ մեկտեղ, պակասում էր նաև ակումբի"
      },
      {
        "index": 83,
        "text": "«երկրորդ հոգին»"
      },
      {
        "index": 84,
        "text": "— ակումբի կենտրոնը —"
      },
      {
        "index": 85,
        "text": "Մազութի Համոն"
      },
      {
        "index": 86,
        "text": "։ Դեռ խաղն սկսելուց առաջ Օսեփ Նարիմանովը հարցրեց, այսինքն ոչ.— ակումբը մտնելով, ըստ իր մշտական սովորության, Օսեփ նարիմանովն ուրախ բացագանչեց —"
      },
      {
        "index": 87,
        "text": "«Խորի՜ն հարգանքներս Ալյոշա Նիկիտիչին…»"
      },
      {
        "index": 88,
        "text": "— բայց պատասխան չստացավ այն հասարակ պատճառով, որ Ալյոշա Նիկիտիչը չկար։ Օսեփ Նարիմամովը շվարեց։ Գլխում, մի վայրկյանում, զարթնեցին մի շարք կասկածներ։ Նախ՝ դեռ երեկ, գիշերվա ժամը չորսին ակումբից ելնելիս, Գեներալ Ալոշը խոսք էր տվել առավոտյան տասին ակումբում լինել և շարունակել ընդհատված"
      },
      {
        "index": 89,
        "text": "«մակաոն»"
      },
      {
        "index": 90,
        "text": "։ Երկրորդ՝ վերջերս Գեներալ Ալոշը մի տեսակ"
      },
      {
        "index": 91,
        "text": "«ծուռ»"
      },
      {
        "index": 92,
        "text": "աչքով էր նայում"
      },
      {
        "index": 93,
        "text": "Օլգա Վասիլևնային"
      },
      {
        "index": 94,
        "text": "—"
      },
      {
        "index": 95,
        "text": "Շիկահեր Դդումին"
      },
      {
        "index": 96,
        "text": ". իսկ Օլգա Վասիլևնան ի՛րն է, ի՛րը, Օսեփ նարիմանովինը և միևնույն ժամանակ ուրիշ ո՛չ ոքինը չի կարող լինել։ Գեներալ Ալոշը թող այս լավ իմանա, Գեներալ Ալոշը… Հազիվ էին այս մտքերը զարթնել Օսեփ Նարիմանովի գլխում, երբ"
      },
      {
        "index": 97,
        "text": "Արամ Անտոնիչը"
      },
      {
        "index": 98,
        "text": ", որի կնոջ համար այնքան անհանգստանում էր նրա լավ բարեկամ հաշտարար դատավորը — ներս մտավ հևիհև և նկատելով, որ բոլորն արդեն անցնում են գործի — բռնեց, ետևից մոտենալով, Օսեփ Նարիմանովի թևից և առաջարկեց նրան"
      },
      {
        "index": 99,
        "text": "«մի ձեռք մակաո կամ պրաֆերանս»"
      },
      {
        "index": 100,
        "text": "։—"
      },
      {
        "index": 101,
        "text": "«Խորի՜ն հարգանքներս»"
      },
      {
        "index": 102,
        "text": "— բացագանչեց Օսեփ Նարիմանովը սրտանց ուրախացած"
      },
      {
        "index": 103,
        "text": "«Ինչպե՞ս է Օլգա Վասիլևնայի առողջությունը, Արամ Անտոնի՛չ»"
      },
      {
        "index": 104,
        "text": "։ Օսեփ Նարիմանովը նոր կարծես մտաբերեց, որ երեք օր է արդեն, ինչ չի"
      },
      {
        "index": 105,
        "text": "տեսել Օլգա Վասիլևնային, իսկ երեկ, ժամը երեկոյան վեցին, երբ, ըստ հին սովորության նա գնաց"
      },
      {
        "index": 106,
        "text": "«այցելության»"
      },
      {
        "index": 107,
        "text": "(ժամը վեցին Արամ Անտոնիչը սովորաբար դպրոցում էր լինում) — աղախինը հայտնեց, որ Օլգա Վասիլևնան հրամայել է ոչ ոքի չընդունել։ Այս դեպքը հիշելով՝ արդեն մթնել էին սկսում Օսեփ Նարիմանովի աչքերը, արդեն ցանկանում էր հեռացնել Արամ Անտոնիչի պսպղուն աչքերից իր մշուշած աչքերը Օսեփ Նարիմանովը, երբ…—"
      },
      {
        "index": 108,
        "text": "«Օլգա Վասիլևնայից ջերմագին բարևներ»"
      },
      {
        "index": 109,
        "text": "— ասաց Արամ Անտոնիչը խորհրդավոր ժպտալով և ապա, շրթունքները մոտեցնելով Օսեփ Նարիմանովի ականջին՝ ինտիմ շշնջաց.—"
      },
      {
        "index": 110,
        "text": "«Մամաշան»"
      },
      {
        "index": 111,
        "text": "— քաղաքի մանկաբարձուհի"
      },
      {
        "index": 112,
        "text": "Ակսյոնա Մանուկովնան"
      },
      {
        "index": 113,
        "text": "— «երեկ երդվեց, որ այս անգամ անպայմա՛ն – անպայմա՛ն տղա կլինի…»։ Օսեփ Նարիմանովի սրտից ծանրությունը, քար, ընկավ։— Իզուր չէ, ուրեմն, իր երկարամյա մտերմությունը Օլգա Վասիլևնայի հետ — մտածեց նա զվարթացած և հայտնեց, բարեկամաբար սեղմելով Արամ Անտոնիչի ձեռքը.— «Պատիվ ունիմ Կոլեչկի կնքահայրը լինելու.— հասկանու՞մ եք, Արամ Անտոնի՛չ,— անպայման"
      },
      {
        "index": 114,
        "text": "«Կոլեչկի»"
      },
      {
        "index": 115,
        "text": "…— Եվ բոլորովին հանգստացած՝ նստեցին խաղի։— «Իսկ ու՞ր է Ալյոշա Նիկիտիչը» — հարցրեց, թուղթը բաժանել սկսելով, Արամ Անտոնիչը մի վայրկյան անց։ Բայց բոլորն արդեն զբաղվել էին խաղով, այնպես որ ոչ ոք, չնայած որ ամենքն էլ զգում էին նրա բացակայությունը, չպատասխանեց նրան։ Բժիշկ Սերգե Կասպարիչը միայն աչքերը կրկին դեպի պատուհանը հառեց, ուզեց ասել կարծես, որ «փչում է» այնտեղից, բայց գլխի ընկավ, որ այդ"
      },
      {
        "index": 116,
        "text": "չէ անհանգստության պատճառը, և, լուռ, շարունակեց խաղալ։ Եվ ահա, ցերեկվա ժամը մոտավորապես տասներկուսին, շնչասպառ ներս ընկան"
      },
      {
        "index": 117,
        "text": "Գեներալ Ալոշը"
      },
      {
        "index": 118,
        "text": "և"
      },
      {
        "index": 119,
        "text": "Համո Համբարձումովիչը"
      },
      {
        "index": 120,
        "text": "—"
      },
      {
        "index": 121,
        "text": "Մազութի Համոն"
      },
      {
        "index": 122,
        "text": "։ Ռումբի պես ներս ընկան Գեներալ Ալոշը և Մազութի Համոն, արագ մոտեցան սեղաններին, խառնեցին թղթերը — թափեցին հատակին… Բոլորը վեր թռան տեղերից զարմացած ու ապշած։ Իսկ Կինտաուրի Սիմոնը, չնայած որ բոլորից շատ էր տարվել և ավելի մեծ առիթ ուներ բարկանալու — ինքը ևս, անակնկալի եկած, կարծելով, երևի, որ հարբած են"
      },
      {
        "index": 123,
        "text": "«տղերքը»"
      },
      {
        "index": 124,
        "text": "— վեր նետեց թղթերը, ոտքի թռչելով, և բացագանչեց, հիմարացած.— Ուռռա՜. ուռա՜ա՜, ուռա՜ա՜ա՜…"
      },
      {
        "index": 125,
        "text": "— Ի՞նչ է, ցնդե՞լ եք,"
      },
      {
        "index": 126,
        "text": "գասպադա"
      },
      {
        "index": 127,
        "text": ",— զայրացած բացագանչեց բժիշկը՝ ձեռքը սեղանին խփելով.— Ի՞նչ է պատահել։"
      },
      {
        "index": 128,
        "text": "Եվ դեռ չէին կարողացել ուշքի գալ մյուսները, երբ Համո Համբարձումովիչը ձեռքը վեր բարձրացրեց, նշան անելով, որ լռեն, և —"
      },
      {
        "index": 129,
        "text": "—"
      },
      {
        "index": 130,
        "text": "Պատերազմ"
      },
      {
        "index": 131,
        "text": ".— հայտարարեց Համո Համբարձումովիչը կիսաձայն — ու տիրեց լռություն՝ ակնածանք ու զարմանք։"
      },
      {
        "index": 132,
        "text": "Գեներալ Ալոշը ևս ցանկանում էր ինչ-որ բան ասել. ձեռքը վեր բարձրացրեց, բայց տիրած լռությունից ազդված՝ լռեց ու մնաց։ Արամ Անտոնիչի աչքերը հառած մնացին Գեներալ Ալոշի վեր տնկած ձեռքին։ Հիմարային մի ժպիտ վախեցած քարացավ Կինտաուրի Սիմոնի —"
      },
      {
        "index": 133,
        "text": "Կլուբի մեյմունի"
      },
      {
        "index": 134,
        "text": "դեմքին։ Սերգե Կասպարիչր ձեռքը շրթունքներին տարավ և, մեքենայաբար, ինչպես այդ պա"
      },
      {
        "index": 135,
        "text": "տահում էր բժշկի հետ ընդունելության պահերին՝ չոր, պաշտոնական հազաց։ Հետո Գեներալ Ալոշը և Մազութի Համոն պատմեցին եղելությունը, ինչպես որ գիտեին։ Բանից դուրս եկավ, որ առավոտյան ժամը յոթին-ութին, երբ Համո Համբարձումովիչը դեռ քնած է լինում, ոչնչից տեղեկություն չունենալով — գալիս հայտնում են, որ"
      },
      {
        "index": 136,
        "text": "գավառապետը խնդրում է իսկույն իր մոտ անցնել մի չափազանց կարևոր գործով"
      },
      {
        "index": 137,
        "text": "։ Խնդրում է, որ Ալյոշա Նիկիտիչին ևս վերցնի։ Իսկույն հագնվում և Ալյոշա Նիկիտիչի բնակարանն է վազում Մազութի Համոն։ Միասին գնում են գավառապետի բնակարանը։ Վերջինս, առավոտյան այդ անսովոր պահուն, չափազանց սիրալիր ընդունելով հյուրերին,— հայտնում է նրանց, որ"
      },
      {
        "index": 138,
        "text": "«Կամոքն Աստծո և Օգոստափառ Կայսեր"
      },
      {
        "index": 139,
        "text": "՝ Ռուսաստանը, հարկադրված,"
      },
      {
        "index": 140,
        "text": "պատերազմ է հայտնել"
      },
      {
        "index": 141,
        "text": "… այսինքն"
      },
      {
        "index": 142,
        "text": "գերմանական ստոր կայսր Վիլհելմ II-ը պատերազմ է հայտնել Ռուսաստանին"
      },
      {
        "index": 143,
        "text": "։ Հարկավոր է այսօր ցույցեր կազմակերպել,— ասել է գավառապետը Ալյոշա նիկիտիչին և Մազութի Համոյին,—"
      },
      {
        "index": 144,
        "text": "և հասկացնել ժողովրդին դեպքի մեծ նշանակությունը"
      },
      {
        "index": 145,
        "text": "— դեպքի"
      },
      {
        "index": 146,
        "text": "խոշորագույն"
      },
      {
        "index": 147,
        "text": "նշանակությունը»։"
      },
      {
        "index": 148,
        "text": "Համո Համբարձումովիչի պատմածը ունկնդիրների վրա թողեց որոտի տպավորություն։ Բոլորը ձեռք քաշեցին թղթախաղից և, Ալյոշա Նիկիտիչի առաջնորդությամբ, դուրս եկան ակումբից։"
      },
      {
        "index": 149,
        "text": "«Պարոնա՛յք, հարկավոր է սկսել»"
      },
      {
        "index": 150,
        "text": "— ասաց Համո Համբարձումովիչը ակումբի դռանը կանգնելով։ «Ի՞նչը» — հարցրեց Կինտաուրի Սիմոնը անհանգստացած. նրան թվաց, թե հարկավոր է… պատերազմ սկսել։—"
      },
      {
        "index": 151,
        "text": "«Ա՛յ, հիմա կտեսնես»"
      },
      {
        "index": 152,
        "text": "— պատասխանեց"
      },
      {
        "index": 153,
        "text": "Համո Համբարձումովիչը խորհրդավոր և կրկին մտավ ակումբ՝ Կինտաուրի Սիմոնը նրա ետևից։ Ակումբից դուրս եկան նրանք՝"
      },
      {
        "index": 154,
        "text": "կայսեր"
      },
      {
        "index": 155,
        "text": "մեծադիր նկարը բռնած, իսկ նրանց ետևից դուրս եկավ ակումբի ծառայողը և դրեց ակումբի առաջ թղթախաղային կանաչ մի սեղան։ Կայսեր նկարը բռնեցին Գեներալ Ալոշը և Օսեփ Նարիմանովը. Մազութի Համոն բարձրացավ ու կանգնեց թղթախաղային կանաչ սեղանի վրա, ժողովուրդը հավաքվեց։"
      },
      {
        "index": 156,
        "text": "«Պարոնա՜յք»"
      },
      {
        "index": 157,
        "text": "- բացագանչեց, ձեռքը վեր բարձրացնելով, Մազութի Համոն, բոլորը քար կտրեցին, մնացին բերանբաց. հրաշք էր, զարմանալի զարմանք այդ"
      },
      {
        "index": 158,
        "text": "Համո Համբարձումովիչը — Մազութի Համոն"
      },
      {
        "index": 159,
        "text": "…"
      },
      {
        "index": 160,
        "text": "Հայտնեց, հայտնեց՝ թղթախաղային այդ կանաչ սեղանը պատվանդան արած՝ թղթախաղային կանաչ սեղանի ահռելի բարձունքից Համո Համբարձումովիչը ներքևում խռնված նայիրցիներին"
      },
      {
        "index": 161,
        "text": "պատերազմի լուրը"
      },
      {
        "index": 162,
        "text": "։ Հայհոյեց՝ աչքերը կայծկլտուք թափեցին, շանթեց իր բարձունքից"
      },
      {
        "index": 163,
        "text": "գերմանական ստոր կայսր Վիլհելմ II-ին"
      },
      {
        "index": 164,
        "text": "Մազութի Համոն։ Ամբոխի մեջ կանգնած մանրածախ"
      },
      {
        "index": 165,
        "text": "Կոլոպոտյանին"
      },
      {
        "index": 166,
        "text": "թվաց, որ Մազութի Համոյի ոխերիմ թշնամին է, անձնական"
      },
      {
        "index": 167,
        "text": "«պարտքնտերը»"
      },
      {
        "index": 168,
        "text": "—"
      },
      {
        "index": 169,
        "text": "գերմանական ստոր կայսրը՝ Վիլհելմը"
      },
      {
        "index": 170,
        "text": "։ Իսկ քիչ դենը կանգնած վարսավիր Վասիլին"
      },
      {
        "index": 171,
        "text": "Վիլհելմ"
      },
      {
        "index": 172,
        "text": "կայսրը պատկերացավ որպես արյունարբու մի հրեշ։ Չմոռացավ հայտնել նաև Մազութի Համոն գավառապետի պատմած այն կարևոր հանգամանքը, որ"
      },
      {
        "index": 173,
        "text": "մեր ամենակարող թագավոր- կայսրը քանիցս անգամներ հեռագիր է խփել Վիլհելմին"
      },
      {
        "index": 174,
        "text": "՝ առաջարկելով"
      },
      {
        "index": 175,
        "text": "հաշտխաղաղ"
      },
      {
        "index": 176,
        "text": "վերջացնել ծագած"
      },
      {
        "index": 177,
        "text": "թյուրիմացությունը"
      },
      {
        "index": 178,
        "text": "."
      },
      {
        "index": 179,
        "text": "բայց նրա հեռագիրները, ցավոք սրտի, մնացել են անհետևանք։ Վերջում կոչ արավ Մազութի Համոն օգնության հասնել"
      },
      {
        "index": 180,
        "text": "ընդհանուր հայրենիքին"
      },
      {
        "index": 181,
        "text": "այդ աղետալի ժամին՝ հոժարակամ զոհել, չխնայել անձնական փոքրիկ զոհաբերությունները մեծ Հայրենիքին։"
      },
      {
        "index": 182,
        "text": "«Կեցցե,"
      },
      {
        "index": 183,
        "text": "ուրեմն, մեր"
      },
      {
        "index": 184,
        "text": "թագավոր կայսրը և պանծալի բանակը, կորչի ստոր կայսր Վիլհելմ II—ը ուռա՜ա՜ա՜»"
      },
      {
        "index": 185,
        "text": ",— վերջացրեց իր պատմական այդ ճառը Մազութի Համոն և, ի մեծ զարմանս նրա — տիրեց լռություն։ Չկարծեք սակայն, որ ժողովուրդը"
      },
      {
        "index": 186,
        "text": "դիտմամբ"
      },
      {
        "index": 187,
        "text": "չձայնակցեց. իհարկե, ոչ. ժողովուրդը"
      },
      {
        "index": 188,
        "text": "չգիտեր"
      },
      {
        "index": 189,
        "text": ", դեռ չէր սովորել, որ նման դեպքերում"
      },
      {
        "index": 190,
        "text": "հարկավոր"
      },
      {
        "index": 191,
        "text": "է արձագանքել։ Բայց ահա օգնության եկավ իր բացառիկ դիրքով Գեներալ Ալոշը. իր նման չաղ ծերուկից բավականին անսպասելի ճարպիկությամբ՝ ցատկեց կանգնեց Մազութի Համոյի կողքին, կանաչ սեղանի վրա, Գեներալ Ալոշը. «ուռա՜ա՜ա» — բացագանչեց Գեներալ Ալոշը գլխարկը թափահարելով. Սերգե Կասպարիչը, Օսեփ Նաիմանովը և Կինտաուրի Սիմոնը ահաձայն կրկնեցին — և արդեն ծայրեիծայր այգին թնդում էր բացագանչությունից, այնպես որ նույնիսկ պ."
      },
      {
        "index": 192,
        "text": "Մարուքեն"
      },
      {
        "index": 193,
        "text": ", որ արդեն բաժանվել էր խաղընկերներից և խառնվել էր ժողովրդին, մի վայրկյան շփոթվեց՝ քիչ մնաց ինքն էլ գլխարկը հաներ և գազանանման մռնչար։ Բայց պ. Մարուքեն, իհարկե, այդ բանը չարավ. առաջին իսկ օրից ինքնուրույն դիրք բռնեց պ. Մարուքեն դեպի կատարվող անցքերը — բայց այս մասին հետո։"
      },
      {
        "index": 194,
        "text": "Դեռ թնդում էր այգին ուրախ բացագանչությունից, երբ հնչեց գավառապետի ուղարկած"
      },
      {
        "index": 195,
        "text": "զինվորական երաժշտախումբը"
      },
      {
        "index": 196,
        "text": ". զինվորական երաժշտախումբը"
      }
    ]
  }
}
