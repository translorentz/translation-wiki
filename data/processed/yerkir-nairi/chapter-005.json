{
  "chapterNumber": 5,
  "title": "Մdelays delays (4/6) — Part One: The City and Its Inhabitants",
  "sourceContent": {
    "paragraphs": [
      {
        "index": 0,
        "text": "քական ակումբներում. մի բաժակ թեյ, մի–երկու ֆունտ խաղող, մի թաս արաղ կամ գինի, իսկ երբեմն էլ, փոփոխության համար — մի–երկու"
      },
      {
        "index": 1,
        "text": "ռյումկա"
      },
      {
        "index": 2,
        "text": "կոնյակ։ Մի ամիս միայն Մառանկոզ Նշանի տնտեսականը կարողացավ դիմանալ գործիչ–ընկերների բարձրապատիվ գրոհին. մի ամիս միայն նրա խղճուկ խանութը կարողացավ"
      },
      {
        "index": 3,
        "text": "«նայիրյան գործերի կենտրոն»"
      },
      {
        "index": 4,
        "text": "հանդիսանալու բարձր պատվին արժանանալ։ Մի ամիս հետո, ցավոք իր սրտի և ի մեծ հաճույք Մազութի Համոյի — Մառանկոզ Նշանն ստիպված եղավ ծախել իր խանութը, թեկուզ բան էլ չէր մնացել, ինչպես ասում են, ծախելու,— և գնաց"
      },
      {
        "index": 5,
        "text": "Պուլկարիա՝"
      },
      {
        "index": 6,
        "text": "ամբողջովին հեղափոխական գործին նվիրվելու։ Եվ հիմա նրա խանութը, թեկուզ ցուցանակները դեռ մնացել են անփոփոխ, միայն հիասթափություն կարող է առաջացնել, եթե մեկը՝ ցուցանակներին նայելով, ներս մտնի"
      },
      {
        "index": 7,
        "text": "որսորդական պիտույքներ"
      },
      {
        "index": 8,
        "text": "գնելու։ Ներս մտնողը հիմա այդ նշանավոր խանութում կտեսնի — նախ՝ խանութի մի պատից մյուսը ձգվող փայտե մի նեղ"
      },
      {
        "index": 9,
        "text": "դազգահ"
      },
      {
        "index": 10,
        "text": ", որ խանութը բաժանում է երկու անհավասար մասի, իսկ դազգահի այն կողմը՝ դեմը, կողք-կողքի շարված՝ թիթեղե մի"
      },
      {
        "index": 11,
        "text": "չինացի,"
      },
      {
        "index": 12,
        "text": "ձեռքին"
      },
      {
        "index": 13,
        "text": "կլոր մի վահան"
      },
      {
        "index": 14,
        "text": ",— ավստրիական, նույնպես թիթեղե, կանաչագույն մի զինվոր, նույնպես"
      },
      {
        "index": 15,
        "text": "վահանը"
      },
      {
        "index": 16,
        "text": "ձեռքին,— ֆեսավոր մի"
      },
      {
        "index": 17,
        "text": "ասկյար,"
      },
      {
        "index": 18,
        "text": "նա՛ էլ թիթեղե ու"
      },
      {
        "index": 19,
        "text": "վահանավոր"
      },
      {
        "index": 20,
        "text": ",— և մի շարք ուրիշ նման արարածներ —"
      },
      {
        "index": 21,
        "text": "բոլորը թիթեղե"
      },
      {
        "index": 22,
        "text": ", բոլորը"
      },
      {
        "index": 23,
        "text": "վահանավոր"
      },
      {
        "index": 24,
        "text": "։ Իսկ խանութի առաստաղից այդ թիթեղն արարածների գլխին բարակ թելերով կախված գույնզգույն ձվերն ու լուցկիները, խորքում, դիմացի պատին հենած կարտոնե դեկորացիան, որ"
      },
      {
        "index": 25,
        "text": "իբր թե անտառ է ներկայացնում, դազգահի վրա դրված հսկա"
      },
      {
        "index": 26,
        "text": "գրամաֆոնը"
      },
      {
        "index": 27,
        "text": "և բախտախաղի կլոր սեղանը՝ վրան էժանագին սապոններ, աղամաններ և մի քանի հատ թղթադրամներ շարած — այս բոլոր հեքիաթային երևույթները հասկանալու համար հարկավոր է գիտենալ, որ Նշան Մառանկոզյանի այնքան նշանավոր, պատմական անցյալ ունեցող հեղափոխական խանութում հիմա մեզ արդեն հայտնի"
      },
      {
        "index": 28,
        "text": "Բիթլիսցի Արշակի"
      },
      {
        "index": 29,
        "text": "եղբայրը՝ Ամերիկայից վերադարձած"
      },
      {
        "index": 30,
        "text": "Բիթլիսցի Մանուկը"
      },
      {
        "index": 31,
        "text": ", հիմնել է"
      },
      {
        "index": 32,
        "text": "«Տիր»"
      },
      {
        "index": 33,
        "text": "կոչված հիմնարկությունը, որ վերջին նորությունն է, նայիրյան այդ քաղաքի վերջին ամերիկական նորությունը, ուր կիրակի օրերը շատ պատկառելի քաղաքացիներ զբաղվում են հոգեշահ բախտախաղով, իսկ գիշերները ծխական դպրոցի ուսուցիչներից մի քանիսը, կոշկակար Սիմոնը, Մեռելի Ենոքը, Տելեֆոն Սեթոն և ռեալական դպրոցի բարձր դասարանի աշակերտներից շատերը հավաքվում են գաղտնի թղթախաղի։"
      },
      {
        "index": 34,
        "text": "Հիմա ամեն անգամ այդ խանութի մոտից անցնելիս Համո Համբարձումովիչի — Մազութի Համոյի սիրտը լցվում է մարդասիրական տխուր զգացմունքով․ նա հիշում է Մառանկոզ Նշանին և խղճում է մարդկանց։ Եվ այդ խեղճ, անճարակ, գռեհիկ վանեցին ուզում էր իր՝ Համո Համբարձումովիչի հետ, մրցության ելնել… Ո՞վ էր նա և ո՞վ է ինքը,"
      },
      {
        "index": 35,
        "text": "«Լույսի»"
      },
      {
        "index": 36,
        "text": "ներկայացուցիչ"
      },
      {
        "index": 37,
        "text": "Մազութի Համոն…"
      },
      {
        "index": 38,
        "text": "Այս համեմատությունն անելիս Համո Համբարձումովիչը հիշում է միշտ, ինքն էլ չգիտե ինչու, գավառապետի կնոջը — Ագրիպպինա Վլադիսլավովնային և նրա սիրտը հալչում է մի անուշ ջերմությունից, ինչպես թեյի մեջ գցած"
      },
      {
        "index": 39,
        "text": "ռաֆինադ"
      },
      {
        "index": 40,
        "text": "—"
      },
      {
        "index": 41,
        "text": "շաքար։ «Դժվար է Մազութի Համոյի հետ մրցել, շատ է դժվար» — մտածում է նա։"
      },
      {
        "index": 42,
        "text": "Եվ ճիշտ որ՝ ինչո՞ւ մրցել։ Ինքը ամենամոտիկ բարեկամն է — գավառապետի, բժշկի, Օսեփ Նարիմանովի, Գեներալ Ալոշի և այլն, և այլն, և այլն — քաղաքի բոլոր ազդեցիկ և դիրքի տեր մարդկանց։ Վերջապես ինքը — այո — նախագահն է տեղական"
      },
      {
        "index": 43,
        "text": "«Կոմիտեի»"
      },
      {
        "index": 44,
        "text": ", և նույնիսկ երևակայո՞ւմ եք —"
      },
      {
        "index": 45,
        "text": "«Կենտրոնական Կոմիտեի»"
      },
      {
        "index": 46,
        "text": ", թեկուզ այս մասին գավառապետը չգիտե և չի էլ ենթադրում… Գիտենա էլ — ի՞նչ պիտի անե․ դժվար է, դժվա՛ր է Համո Համբարձումովիչի հետ մրցելը՝ խելացի մարդ է գավառապետը, նա հո չի՞ կարող այդ բանը չհասկանալ… Իսկ այն, որ նա ներկայացուցիչն է"
      },
      {
        "index": 47,
        "text": "«Լույս»"
      },
      {
        "index": 48,
        "text": "նավթարդյունաբերական ընկերությանը. նավթը հո"
      },
      {
        "index": 49,
        "text": "«որսորդական ապրանք»"
      },
      {
        "index": 50,
        "text": "չէ, որ իսկույն սպառվի. քանի դեռ ապրում է ինքը և կանգուն է Բաքուն, Համո Համբարձումովիչի գրասենյակը կա և կմնա իսկական"
      },
      {
        "index": 51,
        "text": "«Նայիրյան գործերի կենտրոն»"
      },
      {
        "index": 52,
        "text": "և ո՞վ գիտե նրա, Համո Համբարձումովիչի գրասենյակից չէ՞, որ պիտի ելնե խանդավառ առաջին"
      },
      {
        "index": 53,
        "text": "«ողջույնը ազատ նայիրցիներին»"
      },
      {
        "index": 54,
        "text": "— երբ ցրվի մի օր մուժը, մշուշը դարավոր Նայիրիի դեմքից և զվարթ ու խնդուն, որպես ինքնակալ մի արքա — ժողովուրդ, ելնե դարերի փոշուց ազա՜տ Նայիրին…"
      },
      {
        "index": 55,
        "text": "Այսպիսի մտքեր է ահա ունենում ամեն անգամ Նշան Մառանկոզյանի նախկին խանութի առաջից անցնելիս Համո Համբարձումովիչը — Մազութի Համոն։"
      },
      {
        "index": 56,
        "text": "Բայց բավական է, կարծեմ, որքան խոսեցինք նայիրյան քաղաքի զանազան նշանավոր և"
      },
      {
        "index": 57,
        "text": "աննշան կենտրոնների մասին. եթե այդ քաղաքի բոլոր քիչ թե շատ աչքի ընկնող կենտրոնների մասին խոսելու լինեինք՝ նախ երբեք չէինք վերջացնի, և երկրորդ՝ ընկեր Սուրեն Վառոդյանի նման դեմ կառնեինք այն թյուրիմաց հարցին, թե ինչո՞ւ վերջապես, կենտրոն չի կարող համարվել թեկուզ"
      },
      {
        "index": 58,
        "text": "Եգոռ Արզումանովի"
      },
      {
        "index": 59,
        "text": "գինետունը, կամ Տելեֆոն Սեթոյի հայտնի սրճարանը, որ ունի հայերեն գրված այսպիսի մի ցուցանակ."
      },
      {
        "index": 60,
        "text": "Թողնենք, ուրեմն, բոլոր այդ կենտրոնները և անցնենք քաղաքի առօրյա կենցաղին։"
      },
      {
        "index": 61,
        "text": "Ինչպես ամեն տեղ աշխարհիս երեսին, այնպես էլ նայիրյան այդ փոքրիկ քաղաքում — կանուխ, մութլուսուն ելնում է նայիրցի խանութպանը, ոմն Կարապետյան կամ Մարտիրոսյան,— իր տնից և գնում է գործի։ Քաղաքի առևտրական մասը"
      },
      {
        "index": 62,
        "text": "Լորիս-Մելիքյան"
      },
      {
        "index": 63,
        "text": "կոչված փողոցն է, ուր երկու շարք, կողք-կողքի ձգված են ցածլիկ, միհարկանի խանութները՝ երկար-երկար — մինչև կայարան։ Քաղաքի ամենաբանուկ փողոցն է այդ և որպես այդպիսին՝ ամենափոշոտն ու ամենացեխոտը։ Եթե անձրևային է լինում եղանակը՝ փողոցի մի մայթից մյուսն անցնելու համար հարկավոր է ձեռք քաշել կրկնակոշիկից կամ կոշիկից, եթե մեծ է այն ոտքիդ, անպայման ցեխում կմնա։— Այդ փոշոտ, ցեխոտ, նեղլիկ փողոցում են կենտրոնացած քաղաքի առևտրական հիմնարկությունները և ուրիշ ոչ մի տեղ, եթե, իհարկե, չհաշվենք թաղերում"
      },
      {
        "index": 64,
        "text": "գտնվող այն մի-երկու տուն-խանութները, որոնցում առևտուրը տեղի է ունենում նահապետական ձևով՝ ապրանքների փոխանակությամբ։ Մի ձուն — մի ասեղ ահա այդ խանութների առևտուրը։"
      },
      {
        "index": 65,
        "text": "Ինչպես ասացի՛նք՝ ա՛ռավոտ կանուխ, համարյա մութլուսուն, ելնում է նայիրցի խանութպանը տնից և գնում է գործի։ Նա — ահա — անցնում է առավոտվա մշուշի միջով, ելնում է մշուշից՝ միջահասակ, ծուռ, աջ ուսը միշտ մի քիչ բարձր ձախից. մոխիրե ուրվական։ Լուրջ է՝ դեմքը թուխս նստած հավի է նման."
      },
      {
        "index": 66,
        "text": "հոգսեր, հոգսեր, հոգսեր"
      },
      {
        "index": 67,
        "text": "— աշխարքի հանելուկ։ Ելնում են, ելնում են տներից ու քայլում են դանդաղ, անշտապ, ու բացվում են խանութներն իրար ետևից. հացագործ, մանրավաճառ, կոշկակար. կողքին՝ մրգեղենի խանութ, կողքին՝ կտորեղեն, խալիներ, բրինձ։ Համարյա ոչ մի խանութ չկա, որ մի գործով զբաղվի․ հացթուխի խանութում միևնույն ժամանակ նավթ էլ է ծախվում՝ Մազութի Համոյից մի փութ նավթ է գնել և գրվանքաներով ծախում է ուզողին։ Կտորեղեն ծախողը — հակերով բրինձ է վաճառում, կամ շաքար, կամ լուցկի։ Խանութը կոշկակարի է, բայց խանութի անկյունում դրված է մի սեղան, որի դեմը կանգնած եկվոր մի նայիրցի վարսավիրությամբ է զբաղվում։ Կամ մտնում ես ներս — վարսավիր է, բայց պատուհանի առաջ, անկյունում, ակնոցավոր մի մարդ սեղանի դեմը նստած՝ ժամացույցներ է տնտղում. ժամագործ է։"
      },
      {
        "index": 68,
        "text": "Կամ այստեղ, նպարավաճառի կողքին, աղյուսե բավականին ընդարձակ մի խանութ է ահա․ մեծ, ապակեպատ դռներով, նույնիսկ"
      },
      {
        "index": 69,
        "text": "վիտրին"
      },
      {
        "index": 70,
        "text": "ունի, ուր շարված են՝ տղամարդու և կանացի պատրաստի"
      },
      {
        "index": 71,
        "text": "կոստյումներ, սանրեր, մկրատներ, արտասահմանյան օծանելիքներ։ Իսկ ցուցանա՞կը. Փարիզից է բերված.— սև ֆոնի վրա ոսկեզօծ տառերով գրված է ֆրանսերեն՝"
      },
      {
        "index": 72,
        "text": "«A bon marche»"
      },
      {
        "index": 73,
        "text": "։ Տերը՝ երեսունն անց սափրված եվրոպացի է՝"
      },
      {
        "index": 74,
        "text": "պենսնեն"
      },
      {
        "index": 75,
        "text": "նայիրյան քթին, անբեղ-անմորուք․ դերասան է ասես, որ զբաղվում է առևտրով։ Նրան անվանում են քաղաքում — պ."
      },
      {
        "index": 76,
        "text": "Աբոմարշ"
      },
      {
        "index": 77,
        "text": "։"
      },
      {
        "index": 78,
        "text": "Աբոմարշի հարևանը սափրիչ է. չէ."
      },
      {
        "index": 79,
        "text": "եվրոպական վարսավիր"
      },
      {
        "index": 80,
        "text": ", ինչպես հայտարարված է նրա ցուցանակի վրա։ Անունն է"
      },
      {
        "index": 81,
        "text": "պ. Վասիլ"
      },
      {
        "index": 82,
        "text": "։ Միջահասակ է, լայնաթիկունք. չիլ այտեր ունի, դեղին մորուք։ Սիրում է ածիլելիս շրթունքներն այնքան մոտեցնել սափրվողի դեմքին, որ նրա մասին քաղաքում պատմում են զանազան առասպելներ։"
      },
      {
        "index": 83,
        "text": "Նրա հարևանը — կոշկակար է, հայտնի է քաղաքում, որպես սքանչելի"
      },
      {
        "index": 84,
        "text": "«կինտաուրի»"
      },
      {
        "index": 85,
        "text": "պարող։ Բարեկենդանի հինգշաբթի երեկոները, երբ քաղաքի ակումբում, որ մի փոքր բեմանման հարմարություն ունի, որևէ եկվոր մի դերասան տեղական սիրողների հետ խաղում է"
      },
      {
        "index": 86,
        "text": "«Վարդանանց պատերազմը»"
      },
      {
        "index": 87,
        "text": "— բոլորը գնում են ակումբ ո՛չ այնքան"
      },
      {
        "index": 88,
        "text": "«Վարդանանց պատերազմը»"
      },
      {
        "index": 89,
        "text": ", որքան կոշկակար Սիմոնի"
      },
      {
        "index": 90,
        "text": "«կինտաուրին»"
      },
      {
        "index": 91,
        "text": "տեսնելու։ Բոլորը սիրում են նրան, բացի վարսավիր Վասիլից, որ չարախնդաբար անվանում է նրան կամ"
      },
      {
        "index": 92,
        "text": "«Կինտաուրի Սիմոն»"
      },
      {
        "index": 93,
        "text": ", որ դեռ էլի ոչինչ,— և կամ…"
      },
      {
        "index": 94,
        "text": "«Կլուբի մեյմուն»"
      },
      {
        "index": 95,
        "text": ",— կատարյալ խայտառակություն։"
      },
      {
        "index": 96,
        "text": "Բայց ամենից հետաքրքիրը կոշկակարի հարևանն է՝ պարսկաստանցի մի վաճառական, որ զբաղվում է գորգի, քիշմիշի, մորթեղենի և շաքարի առևտրով։ Եթե խանութը մտնեք՝ կտես"
      },
      {
        "index": 97,
        "text": "նեք.— գորգեր, գորգեր, գորգեր՝ հին, փոշոտ, զանազան։ Աղվեսի, սանսարի, վագրի ու արջի մորթիներ։ Պարկերով իրար վրա դարսած շաքար։ Արկղներով քիշմիշ։ Մեծ խանութ է. Պարսկաստանի և Եվրոպայի հետ առևտրական կապեր ունի։"
      },
      {
        "index": 98,
        "text": "Հարևան խանութը — մեզ արդեն բավականին ծանոթ"
      },
      {
        "index": 99,
        "text": "Ղահվեճի Սեթոյի"
      },
      {
        "index": 100,
        "text": "խանութն է, ուր նա չոր սուրճ է ծախում։ Ինչպես այս խանութը, այնպես էլ իրեն՝"
      },
      {
        "index": 101,
        "text": "ղահվեճի Սեթոյին"
      },
      {
        "index": 102,
        "text": "չպետք է շփոթել"
      },
      {
        "index": 103,
        "text": "Տելեֆոն Սեթոյի"
      },
      {
        "index": 104,
        "text": "և նրա այն հայտնի"
      },
      {
        "index": 105,
        "text": "սրճարանի"
      },
      {
        "index": 106,
        "text": "հետ, որը գտնվում է մի քանի խանութ այն կողմը, և որի ցուցանակի վրա, ինչպես ասված է արդեն, գրված է՝"
      },
      {
        "index": 107,
        "text": "«Չայ, Ղահվե, Ճաշարան, Սեթրակ Ֆալիան»"
      },
      {
        "index": 108,
        "text": "։ Չնայած որ երկուսի էլ անունը Սեթո է և երկուսն էլ գործ ունեն սուրճի հետ, սակայն մեկը"
      },
      {
        "index": 109,
        "text": "չոր սուրճ"
      },
      {
        "index": 110,
        "text": "ծախող է, իսկ մյուսը —"
      },
      {
        "index": 111,
        "text": "սրճարանատեր"
      },
      {
        "index": 112,
        "text": "։ Բացի այս,— չհաշված այս երկու արգո նայիրցիների հիշյալ զուտ–"
      },
      {
        "index": 113,
        "text": "պրոֆեսիոնալ"
      },
      {
        "index": 114,
        "text": "տարբերությունը՝ նրանց մեջ կա և, եթե կարելի է այսպես ասել,"
      },
      {
        "index": 115,
        "text": "անձնական"
      },
      {
        "index": 116,
        "text": "տարբերություն.—"
      },
      {
        "index": 117,
        "text": "ղահվեճի Սեթոն"
      },
      {
        "index": 118,
        "text": "միջահասակ է, գիրուկ, անբեղ-անմորուք, թորշոմած դեմք ունի, ներքինու կերպարանք.— այնինչ"
      },
      {
        "index": 119,
        "text": "Տելեֆոն Սեթոն"
      },
      {
        "index": 120,
        "text": "չոր է, բարձրահասակ, գլուխը ֆեսի է նման, չոր բեղեր ունի, ցանցառ մորուք, այծի կերպարանք։ Եվ, վերջապես, տարբեր է այս երկուսի, այսպես ասած՝"
      },
      {
        "index": 121,
        "text": "հասարակական դիրքը"
      },
      {
        "index": 122,
        "text": ".- ղահվեճի Սեթոյի խանութը — աննշան մի որջ է, մի ողորմելի անկյուն, ուր մկները միայն կարող են հավաքվել, եթե միայն նրանք, այսինքն մկները, ընդհանրապես կարող են հետաքրքրվել չոր սուրճով,— այնինչ Տելեֆոն Սեթոյի սրճարան-ճաշարանը, թեկուզ և «ճաշարան» բառը զուր"
      },
      {
        "index": 123,
        "text": "տեղն է տեղ գրավել նրա ցուցանակի վրա, քանի որ այդտեղ ոչինչ էլ չի տրվում, բացի սուրճից ու թեյից,— բայց, չնայած դրան, այդ սրճարանը նույնն է քաղաքի"
      },
      {
        "index": 124,
        "text": "ցածր"
      },
      {
        "index": 125,
        "text": "խավերի համար, ինչ որ է վերին խավերի համար Մազութի Համոյի գրասենյակը.— քաղաքական ակումբ է, կատարյալ ակումբ։"
      },
      {
        "index": 126,
        "text": "Հաջորդ խանութը… Այդտեղ Հաջի էֆենդի Մանուկոֆը"
      },
      {
        "index": 127,
        "text": "մանուֆակտուրա"
      },
      {
        "index": 128,
        "text": "է ծախում, այսինքն՝ Սամարղանդի փուշիներ, զանազան կերպասեղեն ("
      },
      {
        "index": 129,
        "text": "չիթ, յազմա, չլվարի"
      },
      {
        "index": 130,
        "text": "),"
      },
      {
        "index": 131,
        "text": "«բրոցկի»"
      },
      {
        "index": 132,
        "text": "շաքար,"
      },
      {
        "index": 133,
        "text": "«լապշինի»"
      },
      {
        "index": 134,
        "text": "լուցկի։ Միևնույն ժամանակ"
      },
      {
        "index": 135,
        "text": "սարաֆություն"
      },
      {
        "index": 136,
        "text": "էլ է անում. անգլերեն գիտե, և որպես միակը քաղաքում՝ վայելում է քաղաքացիների առանձին հարգանքը։ Կատաղի հայասեր է"
      },
      {
        "index": 137,
        "text": "Հաջի Օնիկ Մանուկոֆ էֆենդին"
      },
      {
        "index": 138,
        "text": ", ինչպես իրեն սիրում է հորջորջել հենց ինքը՝ այդ հայտնի հայասերը։"
      },
      {
        "index": 139,
        "text": "Խանութները շատ են, բոլորը հո չի՞ կարելի թվել. մենք պատահմամբ մի քանիսի մասին միայն երկու խոսք ասացինք։ Մնացածների մասին թող նրանց ցուցանակներն ասեն՝ ճիշտ այն հերթով, ինչ հերթով որ շարված են նրանք Լորիս-Մելիքյան փողոցի մի ծայրից մյուս ծայրը՝ մինչև կայարան։"
      },
      {
        "index": 140,
        "text": "«Մանրուքի խանութ. Պողոս Կոլոպոտյան»"
      },
      {
        "index": 141,
        "text": "—"
      },
      {
        "index": 142,
        "text": "«Գինի, արաղ, կոնյակ. Համբարձումով Նիկոլայ»"
      },
      {
        "index": 143,
        "text": "(սա իր բավականին ընդարձակ փորի պատճառով"
      },
      {
        "index": 144,
        "text": "քաղաքում կոչվում է"
      },
      {
        "index": 145,
        "text": "Բոչկա Նիկոլայ"
      },
      {
        "index": 146,
        "text": ") —"
      },
      {
        "index": 147,
        "text": "«Դագաղագործ. ընդունում եմ պատվերներ. Ենոք Կարապետյան»"
      },
      {
        "index": 148,
        "text": "(սա հենց ինքն է՝"
      },
      {
        "index": 149,
        "text": "Մեռելի Ենոքը"
      },
      {
        "index": 150,
        "text": ") —"
      },
      {
        "index": 151,
        "text": "«Ճաշարան «Եվրոպա». Եգոռ Արզումանով»"
      },
      {
        "index": 152,
        "text": "— և էլի մանրավաճառ, կոշկակար, մանրավաճառ, վարսավիր, մանրավաճառ, մանրավաճառ և հանկարծ"
      },
      {
        "index": 153,
        "text": "—"
      },
      {
        "index": 154,
        "text": "«Դեղատուն Ժգենտի»"
      },
      {
        "index": 155,
        "text": "— ու էլի՝ մանրավաճառ, ու էլի՝ մանր-մունր խանութներ — մինչև կայարան։"
      },
      {
        "index": 156,
        "text": "Կանուխ, մութլուսուն, բացվում են խանութներն իրար ետևից — ու ծույլ, դանդաղ, միապաղաղ՝ սկսվում է քաղաքի գործնական եռուզեռը՝ գործնական առօրյան։"
      },
      {
        "index": 157,
        "text": "Սովորաբար առավոտվա այդ վաղ պահերին մայթերը բավականին դատարկ են լինում, այնինչ փողոցի մեջտեղով, խուռն ու բազմերանգ, հոսում են բավականին ստվար բազմություններ։ Անցնում են փողոցի մեջտեղով՝ սայլեր, ոչխարի և տնային այլ անասունների բազմագլուխ նախիրներ, մշակներ, որ մեծ խմբերով գնում են քաղաքից դուրս՝ երկաթուղագծի վրա աշխատելու, գյուղացիներ, որ գյուղական այլ և այլ բարիքներ են բերում քաղաքում վաճառելու։ Սայլերի, նախիրների և գյուղացիների այդ խուռներամ հոսանքը հոսում է Լորիս-Մելիքյան փողոցի մեջտեղով դեպի"
      },
      {
        "index": 158,
        "text": "մեյդանը"
      },
      {
        "index": 159,
        "text": ", այսինքն՝ շուկան, որ գտնվում է փողոցի և կայարանի մեջտեղն ընկնող այն դաշտանման տեղում, որ տեղացիների լեզվով կոչվում է"
      },
      {
        "index": 160,
        "text": "«գյոլ»"
      },
      {
        "index": 161,
        "text": ". կամ «լիճ», որովհետև գարնան սկզբին այդտեղ է հավաքվում բլուրներից հոսող ջուրը, որը և մնում է այդտեղ լճացած, մինչև որ չորանա։ Անցնում են, անցնում են. առավոտները հաճախ մշուշ է լինում,— ու մշուշի միջից դանդաղ առաջացող, կարծես մշուշից ելնող սայլերից, նախիրներից ու գյուղացիներից կազմված հորդածուփ այդ հոսանքը արժանանում է իրենց խանութների առաջ նստած կամ կանգնած, գնորդի սպասող խանութպանների"
      },
      {
        "index": 162,
        "text": "զանազան նկատողություններին։ Պետք է ասել, որ առավոտվա այդ կանուխ պահերին, երբ գյուղերից եկած հոսանքը դեպի մեյդան է շտապում, փողոցի երկու կողմը շարված խանութները շատ չնչին ուշադրության են արժանանում դեպի մեյդան շտապող գյուղացիների կողմից. վերջը, կեսօրից հետո, երբ իր բարիքը ծախած գյուղացին՝ ետ դեպի գյուղ է շտապում նույն Լորիս-Մելիքյան փողոցով — այս անգամ ոչ թե մեջտեղով, ինչպես այդ վայել է սայլերին ու նախիրներին, այլ մայթերի վրայով,— այդ ժամանակ միայն եռում, կատաղի ճակատամարտի տեսք է ստանում մանրուքի խանութների առևտուրը։ Իսկ մինչ այդ, մանավանդ առավոտյան այդ վաղ պահերին, երբ նոր է սկսվում գյուղացիների հոսանքը դեպի մեյդան,— նայիրցի խանութպանները խաղաղ նստած են լինում իրենց խանութների առաջ և փողոցի մեջտեղով դանդաղ առաջացող եռուզեռին նայելով՝ հաղորդում են իրար իրենց պատահական մտքերն ու տպավորությունները։ Օրինակ.—"
      },
      {
        "index": 163,
        "text": "«Ան օչխարը, նայե՛, մեկ փութ դմակ կախված է ետեվեն»"
      },
      {
        "index": 164,
        "text": "— ասում է Հաջի Օնիկ էֆենդի Մանուկոֆը ղահվեճի Սեթոյին։ —"
      },
      {
        "index": 165,
        "text": "«Ես յաղլու մը կլլած եմ առտուս»"
      },
      {
        "index": 166,
        "text": "— տեղի-անտեղի պատասխանում է ղահվեճին, ինչպես երևում է, բոլորովին տարբեր տրամադրություններով տարված։ Եվ Հաջի Օնիկ էֆենդին, միանգամայն բավարարված այդպիսի մի պատասխանով, լռում է խորհրդավոր և շարունակում է նայել փողոցով անցնող սպիտակ ոչխարների ծանր դմակներին։ Ղահվեճին, որ ընդհանրապես սիրում է խոսակցությունը, ուզում է զրույց սկսել քաղաքի նորությունների մասին, բայց Հա"
      },
      {
        "index": 167,
        "text": "ջին, նկատելով փողոցի ծայրից առաջացող իր երեխային, որ ամեն առավոտ իր համար հաց ու պանիր է բերում տնից (շաքար խանութում կա) — մտնում է իր խանութը թեյելու։ Ղահվեճին, մենակ մնալով, մտածում է ինքն էլ մտնի իր խանութը թեյելու, բայց այդ պահուն կոշկակար Սիմոնը դուրս է ելնում խանութից և ձեռքը մեկնելով նրան՝"
      },
      {
        "index": 168,
        "text": "«Բարի լույս, պ. Սեդրակ»"
      },
      {
        "index": 169,
        "text": "— ասում է քաղաքավարի։"
      },
      {
        "index": 170,
        "text": "«— Գիշերս լա՞վ ես քնե»"
      },
      {
        "index": 171,
        "text": "— հարցնում է կոշկակար Սիմոնը ղահվեճի Սեթոյին։ Շատ քաղաքավարի երիտասարդ է կոշկակար Սիմոնը և միակն է քաղաքում, որ «պ. Սեդրակ» է անվանում ղահվեճի Սեթոյին։ Ուստի և այս վերջին հանգամանքից չափազանց զգացված՝ «Աղեկ եմ» — պատասխանում է, ժպտալով, ղահվեճի Սեթոն."
      },
      {
        "index": 172,
        "text": "«— առավոտ յաղլու մը կլլած եմ, ըստ սովորության»"
      },
      {
        "index": 173,
        "text": "։—"
      },
      {
        "index": 174,
        "text": "«Անուշներ»"
      },
      {
        "index": 175,
        "text": "— կտրուկ կտրում է Սիմոնը և նորից մտնում է խանութը՝ թողնելով անուշ հիացմունքի մեջ ղահվեճի Սեթոյին։"
      },
      {
        "index": 176,
        "text": "«Ի՞նչ կըսեր էլի Կլուբի մեյմունը»"
      },
      {
        "index": 177,
        "text": "— յուղոտ ժպիտը դեմքին, դանդաղ մոտենալով, հարցնում է վարսավիր Վասիլը։"
      },
      {
        "index": 178,
        "text": "«— Գործ չկա»"
      },
      {
        "index": 179,
        "text": "— պատասխանում է հորանջելով ղահվեճի Սեթոն, և երկուսը միասին, տխուր-տխուր աչքերով, սկսում են նայել փողոցի մեջտեղով անցնող անասուններին ու գյուղացիներին։"
      },
      {
        "index": 180,
        "text": "«Ես չեմ հասկնար, թե դուն ինչո՞ւ չես հարգեր սաբոժնիկ Սիմոնը»"
      },
      {
        "index": 181,
        "text": "— ասում է ղահվեճին."
      },
      {
        "index": 182,
        "text": "«— ես անոր ոտքերը ունենայի նե — հիմա սանկ թխլիկ կնիկ մը տունս նստած կլլար. սատանայի պես կպարե շանորդին…»։ «Չի ըսե՝ մեյմունի պես, կըսե սատանայի»"
      },
      {
        "index": 183,
        "text": "— լինում է վարսավիրի կտրուկ պատասխանը։ Ղահվեճին վիրավորվում է իր մեջ,"
      },
      {
        "index": 184,
        "text": "բայց վախենում է վարսավիրի հեգնող լեզվից և ոչ մի բառով կամ ակնարկով չի արտահայտում իր դժգոհությունը։"
      },
      {
        "index": 185,
        "text": "«Ի՞նչ կըհասկնա այդ աղտոտ ուշաղբազը»"
      },
      {
        "index": 186,
        "text": "— հայհոյում է մտքում վիրավորված ղահվեճին և մի վախլուկ ժպիտ սահեցնելով"
      },
      {
        "index": 187,
        "text": "դեմքին՝ մտնում է խանութը։ Եվ այս պատմությունը կրկնվում է ամեն օր համարյա, ամեն առավոտ։"
      },
      {
        "index": 188,
        "text": "«Վատ, չարախոս լեզու ունի ուշաղբազ պերպերը»"
      },
      {
        "index": 189,
        "text": "— մտածում է, խանութի մի անկյունը նստած, ղահվեճի Սեթոն։"
      },
      {
        "index": 190,
        "text": "Արևը կամաց–կամաց սկսում է բարձրանալ, և ահա մյուս, ոչ խանութպան, քաղաքացիները ևս ելնում են տներից և մայթերի վրայով գնում են՝ մի մասը «պրովիզ» գնելու, մի մասը — գործի։ Պաշտոնյաները շտապում են պաշտոնատեղի, պ․ Մարուքեն շտապում է դպրոց։ Խանութներում գործը հետզհետե սկսում է եռալ, և գուցե միայն դագաղագործը և"
      },
      {
        "index": 191,
        "text": "«Եվրոպա»"
      },
      {
        "index": 192,
        "text": "ճաշարանի տնօրեն Եգոռ Արզումանովն են հիմա, անգործ նստած իրենց խանութների առաջ, ձանձրույթից հորանջում։ Սակայն նրանք էլ կամաց֊կամաց սկսում են ըզբաղվել․ դագաղագործը ձանձրույթից ձանձրացած՝ սկսում է թղթե արծաթազօծ հրեշտակներ կպցնել դագաղների վրա, իսկ դուքանչի Եգոռը մի բավականին մաքուր սրբիչ վերցնելով՝ սկսում է ճաշարանի սեղանները սրբել։ Սրբում, սրբում է դուքանչի Եգոռը և շվվացնելով"
      },
      {
        "index": 193,
        "text": "«Վասադուլի»"
      },
      {
        "index": 194,
        "text": "ռուսական երգը, մտածում է, որ հարկավոր է մի մեծ քաղաք տեղափոխվել —"
      },
      {
        "index": 195,
        "text": "Ռաստով"
      },
      {
        "index": 196,
        "text": "կամ"
      },
      {
        "index": 197,
        "text": "Կատինդար"
      },
      {
        "index": 198,
        "text": "– և այնտեղ կարգին"
      },
      {
        "index": 199,
        "text": "«ստալովո»"
      },
      {
        "index": 200,
        "text": "պահել։ Եվ հանկարծ, ինքն էլ չգիտե ինչու, հիշում է, որ ղահվեճի"
      }
    ]
  }
}
