{
  "chapterNumber": 24,
  "title": "Մասն երրորդ և վերջին (8/8) — Part Three and Final: The Land of Nairi",
  "sourceContent": {
    "paragraphs": [
      {
        "index": 0,
        "text": "նման թեժ արտահայտություններին, եթե միայն, ինչպե՛ս ասում են՝"
      },
      {
        "index": 1,
        "text": "խելքը գլխին"
      },
      {
        "index": 2,
        "text": "լիներ։ Բայց նրա"
      },
      {
        "index": 3,
        "text": "խելքը գլխին չէր"
      },
      {
        "index": 4,
        "text": ", և ժողովուրդն անում էր այն ամենը, ինչ որ թելադրում էր նրան նայիրասիրական բարձր զգացմունքը։ Բայց այդ չէ զարմանալին. տներն ու խանութներն այրում էին, ասենք, դրանց տերերը, այրում էր ժողովուրդը. բայց ո՞վ էր այրում"
      },
      {
        "index": 5,
        "text": "հիմնարկությունները"
      },
      {
        "index": 6,
        "text": "։ Քաղաքում ասողներ կային, որ հրդեհներն սկսվել են"
      },
      {
        "index": 7,
        "text": "հիմնարկություններից"
      },
      {
        "index": 8,
        "text": ". ամենից առաջ այրվել էր"
      },
      {
        "index": 9,
        "text": "«Լույսի»"
      },
      {
        "index": 10,
        "text": "գրասենյակը, երևակայո՞ւմ եք՝ իրա, Մազութի Համոյի գրասենյակը, որ ժամանակավորապես փակված էր՝ պահեստներում"
      },
      {
        "index": 11,
        "text": "նավթ"
      },
      {
        "index": 12,
        "text": "և Համո Համբարձումովիչի տրամադրության ներքո"
      },
      {
        "index": 13,
        "text": "ազատ ժամանակ"
      },
      {
        "index": 14,
        "text": "չլինելու պատճառով։"
      },
      {
        "index": 15,
        "text": "«Լույսի»"
      },
      {
        "index": 16,
        "text": "գրասենյակն այրվել էր Մազութի Համոյի քաղաք վերադառնալուց մի օր առաջ, գիշերը (առավոտյան արդեն նա քաղաքում էր գտնվում) — և Մազութի Համոն, արտակարգ մի պատվասիրությամբ՝ քաղաք վերադառնալուն և հրդեհի լուրն ստանալուն պես հրամայել էր,"
      },
      {
        "index": 17,
        "text": "ինչ գնով էլ լինի"
      },
      {
        "index": 18,
        "text": "հրդեհի լափող ճիրաններից, որ արդեն մխացող մոխիրների էին փոխվել, ազատել"
      },
      {
        "index": 19,
        "text": "«Լույսի» մատյաններն ու հաշիվները"
      },
      {
        "index": 20,
        "text": ", բայց այդ կարելի՞ էր արդյոք, ընթերցո՛ղ, հնարավո՞ր էր արդյոք… Ապա այրվել էր"
      },
      {
        "index": 21,
        "text": "«Մանր Վարկի Ընկերությունը»"
      },
      {
        "index": 22,
        "text": ", այսինքն «ընկերության» շենքը, հետո —"
      },
      {
        "index": 23,
        "text": "միլիցիատունը"
      },
      {
        "index": 24,
        "text": "։ Եվ, ասում են, դրանցից հետո էր ահա, որ քաղաքից հեռացող նայիրցիները ցուցադրել սկսեցին իրենց թեժ նայիրասիրությունը, որ ահռելի արագությամբ ծավալվում էր քաղաքում և լցնում քաղաքի փողոցները նայիրասիրական յուրօրինակ մի արտա"
      },
      {
        "index": 25,
        "text": "հայտությամբ, այսինքն հրով ու ծխով։ Այսպիսի ահա դրության մեջ էր քաղաքը, երբ Մազութի Համոն ստացավ ռազմաճակատից վերոհիշյալ"
      },
      {
        "index": 26,
        "text": "ուրախալի հաղորդագրությունը"
      },
      {
        "index": 27,
        "text": "։ Ռազմական արտակարգ նիստ գումարեց իսկույն Մազութի Համոն, որը որոշում կայացրեց՝ 1)"
      },
      {
        "index": 28,
        "text": "Գերագույն միջոցներ ձեռք առնել խուճապը կանգնեցնելու համար"
      },
      {
        "index": 29,
        "text": ", 2)"
      },
      {
        "index": 30,
        "text": "վերջ տալ հրդեհներին"
      },
      {
        "index": 31,
        "text": ", 3)"
      },
      {
        "index": 32,
        "text": "հրամայել ժողովրդին հանգիստ իր տեղը մնալ, որի համար արտակարգ միջոցներով արգելել քաղաքից հեռանալը"
      },
      {
        "index": 33,
        "text": ", 4)"
      },
      {
        "index": 34,
        "text": "արգելել գնացքների երթևեկությունը"
      },
      {
        "index": 35,
        "text": "։ Որոշումը հանելով՝ Մազութի Համոն անձամբ հրամայեց կայարանին գնացքներ բաց չթողնել և ընկ. Վառոդյանի միջոցով արտակարգ փափախավորներ ուղարկեց՝ խճուղիով փախչող ժողովրդին վերադարձնելու, կամ, ծայրահեղ դեպքում, մնացածների առաջն առնելու։ Այդ կարգադրություններին զուգընթաց՝"
      },
      {
        "index": 36,
        "text": "Քաղաքային Խորհուրդը"
      },
      {
        "index": 37,
        "text": "վազեց Մազութի Համոն, որ նրա միջոցով ևս ազդի ժողովրրդի տրամադրության վրա. արտակարգ նիստ  նշանակեց, բայց, ցավոք սրտի, դուրս եկավ, որ քաղաքից բացակայում էին Քաղաքային Խորհրդի համարյա բոլոր անդամները. ոչ"
      },
      {
        "index": 38,
        "text": "Գեներալ Ալոշը"
      },
      {
        "index": 39,
        "text": "կար, ոչ մանրավաճառ"
      },
      {
        "index": 40,
        "text": "Կոլոպոտյանը"
      },
      {
        "index": 41,
        "text": ", ոչ Հաջի Օնիկ էֆենդին և ոչ էլ մյուսները."
      },
      {
        "index": 42,
        "text": "վերի թաղեցի"
      },
      {
        "index": 43,
        "text": "անդամն էր միայն, որը մի անգամ արդեն ցույց էր տվել իր ամբողջ քաղաքական հմտությունը՝ փակ խանութները ջարդելու իր այն հիշատակելի առաջարկը մտցնելով, մի առաջարկ, որից, հիշում եք, թե ի՞նչ դուրս եկավ,— այսինքն"
      },
      {
        "index": 44,
        "text": "ոչինչ էլ դուրս չեկավ"
      },
      {
        "index": 45,
        "text": "։ Ի՞նչ պիտի աներ Քաղաքային Խորհրդի այդ մի հատիկ անդամի հետ Մազութի"
      },
      {
        "index": 46,
        "text": "Համոն։— Այո՛, ի՞նչ պիտի աներ։— Ոչինչ էլ չէր կարող անել Քաղաքային Խորհրդի այդ մի հատիկ անդամի հետ Մազութի Համոն. Մազութի Համոյին մնում էր միայն թափահարել իր ձեռքը և գնալ տուն՝ հանգստանալու. և Մազութի Համոն թափահարեց իր ձեռքը և որոշեց տուն գնալ՝ հանգստանալու։ Արդեն երեկո էր. հոգնել էր ինքը. ուղեղը նվում էր հոգնությունից. և, հոգնությունից, ուղեղում նվում էր… Նայիրին։ Հարկավոր էր քնել, հանգստանալ,— և արդեն, կառք նստելով, ուզում էր կառապանին «քշի տուն» ասել Մազութի Համոն, երբ հանկարծ հիշեց, որ վաղուց արդեն քաղաքում չէ"
      },
      {
        "index": 47,
        "text": "«տունը»"
      },
      {
        "index": 48,
        "text": ". գրավված վայրերը մեկնելուց առաջ քաղաքից ուղարկել էր Անգինա Բարսեղողնային և Սևաչյա Պրիմադոննային Մազութի Համոն, որպեսզի միանգամայն ազատի իր, նայիրյան հոգսերով ծանրաբեռնված, ուսերը՝ ընտանեկան ավելորդ բեռից։— Հիշեց ու դառնորեն ժպտաց մտքում իր"
      },
      {
        "index": 49,
        "text": "ազիզ"
      },
      {
        "index": 50,
        "text": "կողակից Անգինա Բարսեղովնային Մազութի Համոն. ու, նրան ժպտալով, հիշեց"
      },
      {
        "index": 51,
        "text": "Ագրիպպինա Վլադիսլավովնային"
      },
      {
        "index": 52,
        "text": "Համո Համբարձումովիչը…"
      },
      {
        "index": 53,
        "text": "«Քշի՛ր բերդը»"
      },
      {
        "index": 54,
        "text": "— հրամայեց կառապանին Մազութի Համոն ու ընկողմանեց կառքում. գլուխը ձեռքերի մեջ առավ քնեց…"
      },
      {
        "index": 55,
        "text": "Հաջորդ առավոտ… Բայց լավ է չլուսանար այդ առավոտը, որովհետև այդ չարաբաստիկ առավոտը դեռ նոր էր լուսանում, երբ քաղաքում մնացած ժողովուրդը, որ վերոհիշյալ արտակարգ նիստի հրամանից և ռազմաճակատից ստացված"
      },
      {
        "index": 56,
        "text": "ուրախալի հաղորդագրությունից"
      },
      {
        "index": 57,
        "text": "հետո բավականին հանգստացել էր կարծես ու սրտապնդվել,— լսեց"
      },
      {
        "index": 58,
        "text": "հրացանների տրաքտրաքոց և թնդանոթների դեռ բավականին հեռու, բայց հետզհետե մոտեցող որոտ։ Ոչ մի ուժ այլևս, անգամ ոչ մի երկնային վերին զորություն, ի վիճակի չէր «տեղը նստած» պահել քաղաքում մնացած ժողովրդին։ Հսկա, տասնյակ և հարյուր հազարավոր գլուխներով հաշվվող մի նախիրի նման, սարսափահար տեղահան եղավ քաղաքում մնացած ժողովուրդը. մի մասը բռնեց կայարանի ճամփան, մյուսը՝ խճուղու։ Քաղաքի տները մեկը մյուսի ետևից սկսեցին վառվել, և այդ վառվող տներում, հրի ու ծխի միջից, ինչ որ բան էին փախցնում ռազմաճակատից նահանջած նայիրցի ռազմիկները։ Հաստատ կարելի է ասել, որ այդ վայրկյանից քաղաքը կարելի էր արդեն"
      },
      {
        "index": 59,
        "text": "ընկած համարել"
      },
      {
        "index": 60,
        "text": ", բայց նա այդպիսին դեռ չէր համարվում, որովհետև"
      },
      {
        "index": 61,
        "text": "ոսոխը"
      },
      {
        "index": 62,
        "text": "դեռ չէր կտրել փախուստի ճանապարհը և դեռ հնարավոր էր փախչել։ Այդ վայրկյանից սկսած քաղաքում չկար այլևս ոչ մի իշխանություն։"
      },
      {
        "index": 63,
        "text": "Գերագույն Իշխանությունը"
      },
      {
        "index": 64,
        "text": "բերդում էր հավաքվել, որպեսզի այնտեղից անմիջապես ղեկավարի ռազմական գործողությունները։ Քաղաքի"
      },
      {
        "index": 65,
        "text": "վարի"
      },
      {
        "index": 66,
        "text": "թաղեցիք (այսինքն կենտրոնական փողոցների բնակիչները) բոլորն էլ համարյա հեռացել էին քաղաքից, արդեն հեռանալ էին սկսել"
      },
      {
        "index": 67,
        "text": "վերի"
      },
      {
        "index": 68,
        "text": "թաղեցիք ևս, այնպես որ քաղաքի"
      },
      {
        "index": 69,
        "text": "բուն"
      },
      {
        "index": 70,
        "text": "բնակչության չնչին մասն էր միայն դեռ քաղաքում գտնվում։ Բայց, չնայած դրան, քաղաքը լեփ-լեցուն էր դեռ մարդկային բազմահազար, խռիվ, խայտաբղետ խմբերով, գերազանցապես շրջանից փախած"
      },
      {
        "index": 71,
        "text": "«բռիներով…»"
      },
      {
        "index": 72,
        "text": ". ծայր, վախճան չկար սրանց խայտաբղետ շարքերին։—"
      },
      {
        "index": 73,
        "text": "Տելեֆոն Սեթոն"
      },
      {
        "index": 74,
        "text": "ևս, որ մինչ այդ մի զարմանալի անփութությամբ քաղաքում էր մնացել, իր եղբոր՝"
      },
      {
        "index": 75,
        "text": "Քոռ Արութի"
      },
      {
        "index": 76,
        "text": "և նրա հավիտենական ընկեր"
      },
      {
        "index": 77,
        "text": "Մեռելի Ենոքի"
      },
      {
        "index": 78,
        "text": "օգնությամբ այրեց իր հռչակավոր սրճարան-ճաշարանը և իր"
      },
      {
        "index": 79,
        "text": "«չոլուխ-չոճողը»"
      },
      {
        "index": 80,
        "text": "հավաքած՝ բռնեց կայարանի ճամփան։ Հարկավոր է ասել, որ մինչև սրճարանն այրելը, մինչև վերի թաղը վազելը և «չոլուխ-չոճողն» հավաքելը բավականին ժամանակ անցել էր արդեն. թաղեցիք համարյա բոլորն էլ արդեն հեռացել էին, այնպես որ, եթե չհաշվենք ուրիշ մի քանիսին, որ այնպես էլ վերի թաղում մնացին, Տելեֆոն Սեթոյի թափորը վերջինն էր, որ հեռանում էր այդ թաղից։ Վերի թաղեցիք փախել էին քաղաքից"
      },
      {
        "index": 81,
        "text": "խճուղու"
      },
      {
        "index": 82,
        "text": "ճանապարհով, այնինչ Տելեֆոն Սեթոն որոշեց"
      },
      {
        "index": 83,
        "text": "կայարանով"
      },
      {
        "index": 84,
        "text": "գնալ, հույս ունենալով, որ"
      },
      {
        "index": 85,
        "text": "«վերինի օգնությամբ»"
      },
      {
        "index": 86,
        "text": "իրենց կհաջողվի գնացք նստել։ Եվ նրան, Տելեֆոն Սեթnյին, ինչպես և «չոլուխ-չոճողին», Քոռ Արութին ու Մեռելի Ենոքին, հաջողվեց գնացք նստել, և այդ աներևակայելի հանգամանքը տեղի ունեցավ ոչ թե"
      },
      {
        "index": 87,
        "text": "վերինի"
      },
      {
        "index": 88,
        "text": "օգնությամբ, այլ իրա, Տելեֆոն Սեթոյի,"
      },
      {
        "index": 89,
        "text": "ռազմագիտական"
      },
      {
        "index": 90,
        "text": "քանքարի շնորհիվ։ Բանն այն է, որ Տելեֆոն Սեթոն որոշեց կայարան գնալ ոչ թե քաղաքի միջով, որ միանգամայն անհնարին էր, այլ"
      },
      {
        "index": 91,
        "text": "սարի վրայով"
      },
      {
        "index": 92,
        "text": ", թեպետ սարի վրայով տանող ճանապարհն իջնում էր դեպի երկաթուղին կայարանից բավականին հեռու՝ կայարանին հակառակ ուղղությամբ։ Եվ հենց այս էր պատճառը, որ նրանց հաջողվեց գնացք նստել։ Արդեն կեսօր էր, հրացանների տրաքտրաքոցը և թնդանոթների թնդյունն արդեն լսելի էր բերդից համարյա թե մի երկու վերստ հեռավորության վրա, երբ Տելեֆոն"
      },
      {
        "index": 93,
        "text": "Սեթոյի թափորն իջնում էր դեպի երկաթուղագիծը. թափորի առաջից, իր փոքրիկ երեխային գրկած, գնում էր ինքը՝ Տելեֆոն Սեթոն, կողքից, մեծ"
      },
      {
        "index": 94,
        "text": "բոխչա"
      },
      {
        "index": 95,
        "text": "գրկած, վազում էր նրա"
      },
      {
        "index": 96,
        "text": "«օղլուշաղը»"
      },
      {
        "index": 97,
        "text": ". ետևից վազում էր"
      },
      {
        "index": 98,
        "text": "Քոռ Արութը"
      },
      {
        "index": 99,
        "text": "՝ մի բավականին ծանր"
      },
      {
        "index": 100,
        "text": "խուրջին"
      },
      {
        "index": 101,
        "text": "շալակած, Քոռ Արութի ետևից —"
      },
      {
        "index": 102,
        "text": "Մեռելի Ենոքը"
      },
      {
        "index": 103,
        "text": "։ Մեռելի Ենոքը, այլ հարստություն չունենալով, տանում էր շալակին իր"
      },
      {
        "index": 104,
        "text": "«վակզլի թյուքանը»"
      },
      {
        "index": 105,
        "text": ", այսինքն մի, իր իսկ ձեռքով հին ափսեներից շինած,"
      },
      {
        "index": 106,
        "text": "կշեռք"
      },
      {
        "index": 107,
        "text": ", մի-երկու"
      },
      {
        "index": 108,
        "text": "գրվանքաքարեր"
      },
      {
        "index": 109,
        "text": ", մեկ էլ իր ունեցած"
      },
      {
        "index": 110,
        "text": "չայն"
      },
      {
        "index": 111,
        "text": "ու"
      },
      {
        "index": 112,
        "text": "կալբասը"
      },
      {
        "index": 113,
        "text": "։ Այսպես էլ հասան նրանք երկաթուղագծին և ճիշտ իրենց առաջ կանգնած տեսան — գնացքը. գնացքը, փախչող նայիրցիներով ծայրեիծայր լեցուն, հեռացել էր կայարանից և ինչ-որ անհայտ պատճառով կանգ առել այդտեղ։"
      },
      {
        "index": 114,
        "text": "Ետի"
      },
      {
        "index": 115,
        "text": "կողմից մոտեցավ գնացքին Տելեֆոն Սեթոյի թափորը և, ինչպես համոզված էր Տելեֆոն Սեթոն՝"
      },
      {
        "index": 116,
        "text": "վերինի հրաշքով"
      },
      {
        "index": 117,
        "text": "դեմ ելավ հենց այն բաց վագոնին, որի վրա, ճիշտ է, լցվաած էին"
      },
      {
        "index": 118,
        "text": "«հազարից ավելի»"
      },
      {
        "index": 119,
        "text": ", ինչպես պատմում էր հետագայում Տելեֆոն Սեթոն, բայց հենց Վագոնի եզերքին տեղ էին բռնել — Հաջի Մանուկոֆ էֆենդին և վարսավիր Վասիլը. դրանք, ինչպես երևում էր, վերջացած համարելով իրենց հայթայթողական ֆունկցիաները ("
      },
      {
        "index": 120,
        "text": "«— Է՜. ո՞ւմ պիտի հայթայթեին, երբ բանակ չկար»"
      },
      {
        "index": 121,
        "text": ") — որոշել էին իրենք ևս միանալ ընդհանուրին։"
      },
      {
        "index": 122,
        "text": "«- Տուր տեսնիմ պզտիկդ»"
      },
      {
        "index": 123,
        "text": "— ասաց Հաջին Սեթոյին, և Տելեֆոն Սեթոն տվեց Հաջուն իր երեխան. հետո վարսավիր Վասիլի օգնությամբ բարձրացրին և Սեթոյի"
      },
      {
        "index": 124,
        "text": "օղլուշաղին"
      },
      {
        "index": 125,
        "text": ", Մնացին իրենք։"
      },
      {
        "index": 126,
        "text": "«Դուք ալ գացեք զնճիլներու վրա կայնեցեք»"
      },
      {
        "index": 127,
        "text": "— խորհուրդ"
      },
      {
        "index": 128,
        "text": "տվեց Հաջին, որովհետև իրենց մոտ ոչ միայն դրանց, այլև ասեղի տեղ չկար։ Գնացին. երկար հայհոյելուց, խնդրելուց ու աղաչելուց հետո, վերջապես հաջողվեց բարձրանալ"
      },
      {
        "index": 129,
        "text": "զնճիլներու"
      },
      {
        "index": 130,
        "text": ", այսինքն բուֆերների վրա. կանգնեցին կողք-կողքի՝ մի-մի ձեռով իրարու բռնած, մյուս ձեռներով՝ իրենց ապրանքը։ Հենց այդ ժամանակ գնացքը շարժվեց։ Վերջին գնացքն էր դա, որ դուրս եկավ նայիրյան այդ քաղաքից, երբ շարժվեց գնացքը — տրաքտրաքոցներն արդեն լսվում էին բերդի տակից։ Թշնամին, ինչպես երևում էր, արդեն մոտեցել էր բերդին։"
      },
      {
        "index": 131,
        "text": "Զնճիլներու"
      },
      {
        "index": 132,
        "text": "վրա կանգնած Տելեֆոն Սեթոն, Քոռ Արութը և Մեռելի Ենոքը, ինչպես և այդ"
      },
      {
        "index": 133,
        "text": "վերջին գնացքում"
      },
      {
        "index": 134,
        "text": "գտնվող բոլոր նայիրցիները, սարսափահար հայացքները հառած՝ նայում էին բերդին։ Եվ այն միտքը, որ արտահայտեց, բերդին նայելով, Քոռ Արութը՝ գնացքում գտնվող բոլոր նայիրցիների միտքն էր."
      },
      {
        "index": 135,
        "text": "«Յա՜, մերո՞նք ընչի չեն կրակե…»"
      },
      {
        "index": 136,
        "text": "— ասաց Քոռ Արութը, զայրացած ու զարմացած։— Բայց նրան, ավա՜ղ, չվիճակվեց լսել իր այդ օրինավոր հարցի պատասխանը, չվիճակվեց ոչ թե այն պատճառով, որ այդ հարցի պատասխանը"
      },
      {
        "index": 137,
        "text": "չկար"
      },
      {
        "index": 138,
        "text": ", այլ այն հասարակ պատճառով, որ, երկու վայրկյան չանցած,"
      },
      {
        "index": 139,
        "text": "ինքը, Քոռ Արութը չկար"
      },
      {
        "index": 140,
        "text": "։ Եվ ոչ միայն ինքը, այլև իր հավիտենական ընկեր"
      },
      {
        "index": 141,
        "text": "Մեռելի Ենոքը"
      },
      {
        "index": 142,
        "text": "։ Եվ ահա թե ինչու։— Դեռ հազիվ էր ասել իր վերոհիշյալ, հետագայում պատմական դարձած, նախադասությունը Քոռ Արութը, երբ գնացքն ուժգին առաջ ցնցվեց, գնացքի ուժգին ցնցումից վայր ձգվեց Քոռ Արութի խուրջինը. այդ վայրկյանին երկրորդ անգամ,"
      },
      {
        "index": 143,
        "text": "ետ"
      },
      {
        "index": 144,
        "text": "ցնցվեց գնացքը. խուրջինը պոկվեց Քոռ Արու"
      },
      {
        "index": 145,
        "text": "թը ձեռից. ընկնող խուրջինի ետևից բնազդաբար կռացավ, որ բռնի խուրջինը. չբռնեց. կորցրեց հավասարակշռությունը… ընկավ։—"
      },
      {
        "index": 146,
        "text": "«Յա՜, Հարո՜ւթ…»"
      },
      {
        "index": 147,
        "text": "— վախեցած ու լացակումած կանչեց նրա ետևից"
      },
      {
        "index": 148,
        "text": "Մեռելի Ենոքը"
      },
      {
        "index": 149,
        "text": ".— ինքն էլ բնազդաբար կռացավ, ձեռքը մեկնեց, որ բռնի ընկերոջը. չբռնեց. կորցրեց հավասարակշռությունը… ընկավ։— Ու հաջորդ վայրկյանին"
      },
      {
        "index": 150,
        "text": "Քոռ Արութի"
      },
      {
        "index": 151,
        "text": "և"
      },
      {
        "index": 152,
        "text": "Մեռելի Ենոքի"
      },
      {
        "index": 153,
        "text": ", այդ հավիտենական ընկերների մխրճված դիերի վրայով անցնելով, սարսափահար փախչում էր"
      },
      {
        "index": 154,
        "text": "վերջին գնացքը"
      },
      {
        "index": 155,
        "text": "նայիրյան այդ քաղաքից, ուր արդեն ոտք էր դրել"
      },
      {
        "index": 156,
        "text": "ոսոխը"
      },
      {
        "index": 157,
        "text": ", ուր մահ էր արդեն, ավերմունք, անասելի կոտորած, անպատմելի սարսափ…"
      },
      {
        "index": 158,
        "text": "Եվ այսպես՝"
      },
      {
        "index": 159,
        "text": "Քոռ Արութի ու Մեռելի Ենոքի"
      },
      {
        "index": 160,
        "text": "սխրալի դիերի վրայով անցնելով՝ հեռացավ"
      },
      {
        "index": 161,
        "text": "վերջին գնացքը"
      },
      {
        "index": 162,
        "text": "նայիրյան այդ քաղաքից, և թշնամին,"
      },
      {
        "index": 163,
        "text": "ոսոխը"
      },
      {
        "index": 164,
        "text": ", մտավ քաղաք։ Մենք չենք պատմի, ընթերցո՛ղ, թե ինչ պատահեց այդ վայրկյանից հետո նայիրյան այդ քաղաքում, որովհետև դա վեր է մեր կարողությունից. կասենք միայն, որ քաղաքում մնաց բազում ժողովուրդ, որ և"
      },
      {
        "index": 165,
        "text": "սրի քաշվեց ոսոխի հորդաների կողմից"
      },
      {
        "index": 166,
        "text": "։ Բայց այս չէ էականը, ընթերցող, էականն այն է, որ, բացի ուրեմն, այդ"
      },
      {
        "index": 167,
        "text": "բազում ժողովրդից"
      },
      {
        "index": 168,
        "text": ", քաղաքում մնացին,— և սա էր ամենաէականն ու սարսափելին,—"
      },
      {
        "index": 169,
        "text": "ընկեր Վառոդյանը, Սերգե Կասպարիչը — բժիշկը, և Մազութի Համոն"
      },
      {
        "index": 170,
        "text": "… Մինչև վերջին վայրկյանը նրանք քաջաբար մնացել էին"
      },
      {
        "index": 171,
        "text": "իրենց դիրքերի վրա"
      },
      {
        "index": 172,
        "text": ", մնացել էին բերդում և հենց"
      },
      {
        "index": 173,
        "text": "Բերդում"
      },
      {
        "index": 174,
        "text": "էլ գերի էին ընկել ոսոխին,— ընկել էին թշնամու արյունար"
      },
      {
        "index": 175,
        "text": "բու ձեռքը։ Այդ ժամանակ գերի ընկածներից ոմանք, որ հրաշքով ազատվել էին հետո, փախել կոտորումից,— այդ հրաշքով ազատվածներից ոմանք հետագայում պատմում էին, որ քաղաք մտնելու երրորդ օրը ոսոխը, մի դաժան նենգամտությամբ, հանձնել էր նրանց հորդաների ձեռքը,— որոնք և — երևակայո՞ւմ եք —"
      },
      {
        "index": 176,
        "text": "կախել էին ընկ. Վառոդյանին, Սերգե Կասպարիչին — բժիշկին ու իրան՝ Մազութի Համոյին ճիշտ այն երեք հեռագրասյուներից"
      },
      {
        "index": 177,
        "text": ", որ — о՜, ճակատագրի անօրինակ հեգնանք,— իրա, ընկ. Վառոդյանի հրամանով երկու օր առաջ կանգնեցրել էին ընկ. Վառոդյանի արտակարգ փափախավորները՝"
      },
      {
        "index": 178,
        "text": "դեզերտիրներին կախելու համար"
      },
      {
        "index": 179,
        "text": "… Ոսոխից փախածները բավականին մանրակրկիտ կերպով նկարագրում էին այդ սխրալի դեպքը՝ իր բոլոր սրտաճմլիկ մանրամասնություններով, այնպես որ մենք ևս, նրանց պատմածների"
      },
      {
        "index": 180,
        "text": "հիման վրա"
      },
      {
        "index": 181,
        "text": ", կարող ենք արձանագրել այստեղ այդ սխրալի դեպքի սրտաճմլիկ մանրամասնությունները։ Դեպքը պատահել է մոտավորապես այսպես։ Բերդը մտնելով, ոսոխի սպաները գտել են ընկ. Վառոդյանին, բժշկին ու Մազութի Համոյին՝ բերդի ամենաբարձր աշտարակի վրա, նայիրյան"
      },
      {
        "index": 182,
        "text": "եռագույնի"
      },
      {
        "index": 183,
        "text": "դողդոջ փայտի մոտերքը, իրենց"
      },
      {
        "index": 184,
        "text": "մազերը պոկոտելիս"
      },
      {
        "index": 185,
        "text": "։ Տեսնելով նայիրյան հրամանատարների այս անասելի վիշտը՝ խորին ակնածանքով մոտեցել են նրանց ոսոխի նենգ սպաները, մեծ պատիվ են տվել և մեծագույն շուքով տարել քաղաք։ Պատմում են, որ ճանապարհին հանդիպած բոլոր"
      },
      {
        "index": 186,
        "text": "ոսոխ-սպաները"
      },
      {
        "index": 187,
        "text": "պատիվ են բռնել նրանց, և նույնիսկ ինքը,"
      },
      {
        "index": 188,
        "text": "ոսոխի ամենամեծ փաշան սեղմել է"
      },
      {
        "index": 189,
        "text": "նրանց ձեռքը և ցավակցություն հայտնել նրանց վշտի համար"
      },
      {
        "index": 190,
        "text": "։ Այսպիսի՛ ահա մի չտեսնված վերաբերմունք են գտնում ընկ. Վառոդյանը, բժիշկը և Մազութի Համոն ոսոխի հրամանատարության կողմից, բայց, երկու օր անց, մի դաժան նենգությամբ հանձնվում են նրանք ոսոխի"
      },
      {
        "index": 191,
        "text": "թափթփուկ հորդաների ձեռքը"
      },
      {
        "index": 192,
        "text": ", որոնք և կախում են նրանց ու ենթարկում զարհուրելի գանահարությանց։ Նրանք, ոսոխի այդ թափթփուկ հորդաները"
      },
      {
        "index": 193,
        "text": "աջից"
      },
      {
        "index": 194,
        "text": "կախ են անում ընկ. Վառոդյանին,"
      },
      {
        "index": 195,
        "text": "ձախից"
      },
      {
        "index": 196,
        "text": "բժշկին, իսկ մեջտեղից — իրան,"
      },
      {
        "index": 197,
        "text": "Մազութի Համոյին"
      },
      {
        "index": 198,
        "text": ",— և սա չէ դեռևս ամենազարհուրելին ու ամենաքստմնելին։— Ամենազարհուրելին և ամենաքստմնելին այն է, որ նրանք, ոսոխի այդ թափթփուկ հորդաները, ասում են, մի"
      },
      {
        "index": 199,
        "text": "տախտակ"
      },
      {
        "index": 200,
        "text": "են փակցնում"
      },
      {
        "index": 201,
        "text": "երրորդ հեռագրասյան"
      },
      {
        "index": 202,
        "text": "մեջտեղը,"
      },
      {
        "index": 203,
        "text": "Մազութի Համոյի գլխավերևը"
      },
      {
        "index": 204,
        "text": ",— ու գրում վրան, երևակայո՞ւմ եք —"
      },
      {
        "index": 205,
        "text": "նայիրյան տառերով"
      },
      {
        "index": 206,
        "text": "."
      },
      {
        "index": 207,
        "text": "որ նշանակում է՝"
      },
      {
        "index": 208,
        "text": "«Մազութի Համո՝ Արքա Նայիրի»"
      },
      {
        "index": 209,
        "text": "։"
      }
    ]
  }
}
