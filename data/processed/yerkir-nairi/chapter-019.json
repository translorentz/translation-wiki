{
  "chapterNumber": 19,
  "title": "Մասն երրորդ և վերջին (3/8) — Part Three and Final: The Land of Nairi",
  "sourceContent": {
    "paragraphs": [
      {
        "index": 0,
        "text": "սում էին, որ այս զրույցները տարածում է պ."
      },
      {
        "index": 1,
        "text": "Մարուքեն"
      },
      {
        "index": 2,
        "text": ". նույնիսկ ասում էին, որ այս զրույցները տարածելու մեջ նույնպես մատ ունի — երևակայո՞ւմ եք — ինքն ընկ."
      },
      {
        "index": 3,
        "text": "Վառոդյանը"
      },
      {
        "index": 4,
        "text": ". բայց այս երկրորդ հանգամանքը հետագայում միանգամայն հերքվեց և զրպարտության ամբողջ մեղադրանքը մնաց"
      },
      {
        "index": 5,
        "text": "Կարո Դարայանի"
      },
      {
        "index": 6,
        "text": "խղճին, Կարո Դարայանի, որ արդեն"
      },
      {
        "index": 7,
        "text": "դիակ"
      },
      {
        "index": 8,
        "text": "էր, կորցված մութ մի գիշեր, ընկած — ո՞վ գիտե, թե ո՞ւր… Մութ, խորհրդավոր պատմություն էր այդ, ընթերցող, որ այնպես էլ մութ մնաց ու մնաց խորհրդավոր.— բայց այդ մասին հետո։"
      },
      {
        "index": 9,
        "text": "Հաջորդ օրը, մարտի 3-ին, առավոտյան ժամը 8-ը դեռ հազիվ կլիներ, երբ Բերդից հանկարծ, քաղաքացիների համար միանգամայն անսպասելի կերպով, դեպի քաղաք շարժվել սկսեցին —"
      },
      {
        "index": 10,
        "text": "զորքեր, զորքեր, զորքեր"
      },
      {
        "index": 11,
        "text": ". շարժվեցին թնդանոթներով ու գնդացիրներով. լցրին փողոցները։ Սարսափած՝ խանութներն իրար ետևից փակել սկսեցին"
      },
      {
        "index": 12,
        "text": "Լորիս-Մելիքյանի"
      },
      {
        "index": 13,
        "text": "խանութպանները, բանն այն է, որ նրանք ոչ մի տեղեկություն չունենալուց բացի՝ այդ անսպասելի շարժման, այդ իրարանցումի մեջ չէին տեսնում նման դեպքերում քաղաքի"
      },
      {
        "index": 14,
        "text": "էշը ցեխից հանող"
      },
      {
        "index": 15,
        "text": "Մազութի Համոյին, ոչ էլ մյուս"
      },
      {
        "index": 16,
        "text": "պատկառելի"
      },
      {
        "index": 17,
        "text": "նայիրցիներից որևէ մեկին. գիտեին, լսել էին, որ ինչ-որ բան պատահել է ներսերում, բայց այդ մասին վախենում էին խոսել.— իրևնց գործը չէր։ Երեք օր էր արդեն, որ պտտվում էին շշուկները, բայց քաղաքացիք, մանավանդ Լորիս–Մելիքյանի խանութպանները, թերահավատ էին դեպի նման շշուկները. թերահավատ ու կասկածոտ։"
      },
      {
        "index": 18,
        "text": "Թերթեր երրորդ օրն էր չէր ստացվում։ Չէին ստացվում անգամ նայիրատառ «Մշակն» ու «Հորիզոնը». ասում էին, որ գավառապետը մարդ է կանգնեցրել կայարանում և ձերբակալում է բոլոր ստացված թերթերը. ասում էր — պ. Մարուքեն։ Այնպես որ կատարյալ անգիտության մեջ էր քաղաքը դեռ, երբ այդ առավոտ, բերդից շարժվել սկսեցին —"
      },
      {
        "index": 19,
        "text": "զորքեր, զորքեր, զորքեր"
      },
      {
        "index": 20,
        "text": ". գնդացիր ու"
      },
      {
        "index": 21,
        "text": "թնդանոթ։ Ինչպես ասացինք՝ փակվեցին խանութները, որ նոր էին բացվել. խանութպաններից որը տուն գնաց, որը հենց էնպես կանգնեց իր փակ խանութի փակ դռան առջևը, որն էլ"
      },
      {
        "index": 22,
        "text": "Տելեֆոն Սեթոյի"
      },
      {
        "index": 23,
        "text": "սրճարանը գնաց՝ լուրեր ստանալու։ Տելեֆոն Սեթոյի սրճարանը գնացողների մեջ էր և Հաջի Օնիկ էֆենդի"
      },
      {
        "index": 24,
        "text": "Մանուկոֆը"
      },
      {
        "index": 25,
        "text": ", անգլիախոս գորգավաճառը։—"
      },
      {
        "index": 26,
        "text": "«Հը՞, բան մը կհասկընա՞ք սա ղլաբալըղեն»"
      },
      {
        "index": 27,
        "text": "— հեգնախառն հարցրեց Հաջի Օնիկ էֆենդին սրճարան մտնելով. —"
      },
      {
        "index": 28,
        "text": "«Ընչի՞ չենք հասկընա օր»"
      },
      {
        "index": 29,
        "text": "— կտրուկ պատասխանեց Տելեֆոն Սեթոն.—"
      },
      {
        "index": 30,
        "text": "«զորքին պրիկազ է էկե օր ռևալյուց Էնեն»"
      },
      {
        "index": 31,
        "text": "— վերջացրեց Սեթոն ու տիրեց լռություն. հեռվից, գավառապետի բնակարանի կողմից, լսվեց մի հազարբերան"
      },
      {
        "index": 32,
        "text": "«ուռռա»"
      },
      {
        "index": 33,
        "text": ". գրոհի գնացող զինվորների ցնծալից ու ահավոր աղաղակ էր դա, որ ներկաների վրա անում էր միստիկ տպավորություն։ Լուռ էր. լուռ լսում էին բոլորը. դեմքերի արտահայտությունն այն էր, որ, կարծես, նրանք սպասում էին թնդանոթի պայթյունի. Հհռել են լսողություններն ու սպասում են անհամբեր՝ հիմա կպայթի։—"
      },
      {
        "index": 34,
        "text": "«Կըսեն Բերդեն թոփի են կապե նաչալնիկի տունը»"
      },
      {
        "index": 35,
        "text": "— արտահայտեց ընդհանուրի միտքը պ. Աբոմաշը, որ նույնպես գտնվում էր"
      },
      {
        "index": 36,
        "text": "սրճարանում. բայց հավանություն չգտավ։—"
      },
      {
        "index": 37,
        "text": "«Ջևզեկ-զևզեկ չխոսես նե, հայվա՛ն, քու ի՞նչ խառնվելու գործդ է»"
      },
      {
        "index": 38,
        "text": "— բարկացավ Հաջի Օնիկ էֆենդին ու ավելացրեց, մի փոքր լռելուց հետո, չոր ու խրատական։"
      },
      {
        "index": 39,
        "text": "«— Ատ սինլըքորներու զուռնան ետքը կիմանանք, յավրո՛ւս»"
      },
      {
        "index": 40,
        "text": "— ու դուրս գնաց ձեռնափայտը գետին խփելով — չոր ու խրատական։ Ուզում էր տուն գնալ Հաջի Մանուկոֆ էֆենդին, բայց Հաջու տան ճանապարհն ընկնում էր Հինգհարկանի Շենքի մոտով. դեռ նոր էր թեքվել դեպի այդ շենքը Հաջին, երբ ետ-ետ գնաց, զարհուրած կրթնեց պատին։— Դեմը, Հինգհարկանի Շենքի առաջ, Օնիկ Էֆենդին տեսավ — զորքեր, զորքեր, զորքեր. անհաշիվ բազմություն։ Դեմը — վեր ցցված սվիններ, ու վեր ցցված սվինների միջից Հաջի Օնիկ էֆենդի Մանուկոֆը տեսավ — Հինգհարկանի Շենքի պատշգամբը. պատշգամբում տեսավ — մի քանի զինվորներ, նրանց մեջ իրան —"
      },
      {
        "index": 41,
        "text": "պ. Մարուքեին, իր հորջորջած՝ «քամի կուլ տվող» Կարո Դարայանին և սրանց մեջտեղը — օ՜, զարհուրանք,— իրան՝ ոստիկանապետին… Գլուխը բաց էր ոստիկանապետի. Հաջի Մանուկոֆ էֆենդու նայած վայրկյանին՝ մի ինչ-որ սալդաթ պոկում էր նրա, ինչպես տեղացիք էին ասում ուսդիրներին՝"
      },
      {
        "index": 42,
        "text": "«չիները»"
      },
      {
        "index": 43,
        "text": ", «քամի կուլ տվողը» բռնել էր օձիքից ոստիկանապետի ու ցույց տալով ոստիկանապետի վախից ցամաքած դեմքը ներքևում կանգնած զինվորներին՝ «քամի կուլ տվողն» ասում էր անկարելի խոսքեր։ Շուռ եկավ Հաջի Օնիկ էֆենդին ճեպով — վազեց հակառակ ուղղությամբ։ Դեմից, նույնքան սարսափած որ շփոթված, դեպի ինքն էր գալիս — ընկ."
      },
      {
        "index": 44,
        "text": "Վառոդյանը"
      },
      {
        "index": 45,
        "text": "."
      },
      {
        "index": 46,
        "text": "ընկ. Վառոդյանի փափախը թեքվել էր մի կողմ. զենքը չկար։ «— Ո՞ւր, Հաջի՛» — հարցրեց ընկ. Վառոդյանը՝ դեմքը, աղաչական, Հաջուն մոտեցնելով."
      },
      {
        "index": 47,
        "text": "«— Գնա՛, գնա՛, յավրո՛ւս. ինծի հետ գործ չունիս»"
      },
      {
        "index": 48,
        "text": "— հրեց նրան մի կողմ Հաջի Օնիկ էֆենդին ու շարունակեց վազել իր վազած ուղղությամբ։ Ու դեռ չէր շուռ եկել դեպի կողքի փողոցը, երբ նորից ստիպված եղավ պատին կպչել Հաջին, կողքի փողոցից շուռ եկան դեպի ինքը ու լցրին փողոցը — զորքեր, զորքեր, զորքեր — անթիվ բազմություն.— դեպի Հինգհարկանի Շենքն էին գնում նրանք։ Խառնված նրանց, այդ"
      },
      {
        "index": 49,
        "text": "սալդաթներին"
      },
      {
        "index": 50,
        "text": ", գնում էին նաև"
      },
      {
        "index": 51,
        "text": "մրոտ մարդիկ"
      },
      {
        "index": 52,
        "text": ","
      },
      {
        "index": 53,
        "text": "«բաշիբուզուկներ»"
      },
      {
        "index": 54,
        "text": "— ինչպես մտածեց Հաջին.— երկաթուղագծի ծառայողներն ու բանվորներն էին դրանք, որ խառնվել էին զորքին —"
      },
      {
        "index": 55,
        "text": "սալդաթներին"
      },
      {
        "index": 56,
        "text": "։ Սարսեց, քար կտրեց տեղն ու տեղը Հաջին։ Հաջին տեսավ,"
      },
      {
        "index": 57,
        "text": "բաշիբուզուկները"
      },
      {
        "index": 58,
        "text": ", մեջ առած, տանում էին…"
      },
      {
        "index": 59,
        "text": "բարձրաստիճան Սոխին"
      },
      {
        "index": 60,
        "text": ". զինվորներով ու"
      },
      {
        "index": 61,
        "text": "բաշիբուզուկներով"
      },
      {
        "index": 62,
        "text": "շրջապատված, գլխաբաց, առանց ուսդիրների, կալանավորի նման գետին նայելով, քայլում էր…"
      },
      {
        "index": 63,
        "text": "բարձրաստիճան Սոխը"
      },
      {
        "index": 64,
        "text": ",— այսինքն"
      },
      {
        "index": 65,
        "text": "գավառապետը"
      },
      {
        "index": 66,
        "text": "… Բնազդաբար ձեռքը գլխարկին տարավ Հաջի Օնիկ էֆենդին, երբ անցնում էր մոտից գավառապետը. բարեբախտաբար, չնայեց նրա կողմը, և Հաջի Օնիկ էֆենդին մի գոլ ուրախություն զգաց իր ներսում, որ չնայեց իր կողմը գավառապետը։ Բայց Հաջու այդ վայրկենական ուրախությունը հաջորդ վայրկյանին տեղի տվեց մի անզուսպ բարկության, անգամ կատաղության.— գավառապետին շրջապատող զինվորների ու"
      },
      {
        "index": 67,
        "text": "բաշիբուզուկների"
      },
      {
        "index": 68,
        "text": "ետևից"
      },
      {
        "index": 69,
        "text": "երգելով ու աղմկելով, գնում էին քաղաքի"
      },
      {
        "index": 70,
        "text": "տկլոր"
      },
      {
        "index": 71,
        "text": "երեխաները․ նրանցից ոմանք գտել էին թիթեղե թեյամաններ ու զինվորական"
      },
      {
        "index": 72,
        "text": "կատելոկներ"
      },
      {
        "index": 73,
        "text": ", որոնց տակերին խփելով նրանք անասելի աղմուկ էին բարձրացնում — վայրի երաժշտություն։ Զայրույթից ու կատաղությունից Հաջի Մանուկոֆ էֆենդու ծնկներն սկսեցին դողալ. կընկներ, եթե շարժվող զինվորների պատանման հոսանքը չպահեր։ Հոսանքն անցավ, շրջվեց դեպի Հինգհարկանի Շենքը. փողոցը դատարկվեց։ Հանգիստ շունչ քաշեց Հաջի Մանուկոֆ էֆենդին. հետո նստեց պատահաբար անցնող «Լույսի» գրասենյակի կառքը. քիչ անց, քրտնաթոր, ինչպես բաղնիքից ելած, իր տան առջևը իջնում էր կառքից Մանուկոֆ էֆենդին։—"
      },
      {
        "index": 74,
        "text": "«Ո՞ւր է աղադ»"
      },
      {
        "index": 75,
        "text": "— հարցրեց Հաջին կառապանից՝ նրան դրամ տալով.—"
      },
      {
        "index": 76,
        "text": "«էսօր կանտոր չէ էկե, չեմ տեսե»"
      },
      {
        "index": 77,
        "text": "պատասխանեց կառապանը. շուռ տվեց կառքը․ գնաց։"
      },
      {
        "index": 78,
        "text": "Խորհրդավոր ժպիտը դեմքին, ժպիտ, որի մեջ խառը կային թե՛ զարմանք, թե՛ անսպասելի ուրախություն և թե՛ խորին ակնածանք,— հանդիպեց Հաջի Օնիկ էֆենդուն Հաջու ազիզ կողակիցը — Նունուֆար հանըմը. շնչասպառ, նրան հանձնեց իր ձեռնափայտը Հաջին և ուզում էր արդեն ընդունարանը մտնել, երբ Նունուֆար հանըմը կտրեց նրա ճանապարհը. Նունուֆար հանըմը մատները"
      },
      {
        "index": 79,
        "text": "դրեց Հաջի Օնիկի շրթունքներին,—"
      },
      {
        "index": 80,
        "text": "«ը՜ս՜ս՜ս՜»"
      },
      {
        "index": 81,
        "text": "—մատները Հաջու շրթունքներին դնելով՝ խորհրդավոր ժպտաց Նունուֆար հանըմը."
      },
      {
        "index": 82,
        "text": "«յա՛վաշ, հերիֆ, նեսը մարթ կա…»։ «Վո՜վ կա»"
      },
      {
        "index": 83,
        "text": "— չոր, ցցվեց էֆենդին՝ դեմքին վախ ու սարսափ. ու չհամբե"
      },
      {
        "index": 84,
        "text": "րեց,— արագ դեպի իրեն քաշեց դուռը… ու մնաց քարացած։ Հյուրասենյակում նստած էին — երևակայո՞ւմ եք —"
      },
      {
        "index": 85,
        "text": "Համո Համբարձումովիչը, բժիշկը"
      },
      {
        "index": 86,
        "text": "և,— Հաջու համար ամենազարմանալին ու ամենաանսպասելին,—"
      },
      {
        "index": 87,
        "text": "քաղաքի պարետը"
      },
      {
        "index": 88,
        "text": "(բարձրահասակ սպան)…"
      },
      {
        "index": 89,
        "text": "«Է՛, շա՞տ պիտի երկարի սարսաղությունը»"
      },
      {
        "index": 90,
        "text": "— ներս մտնելով հարց տվեց Հաջին՝ հերթով նայելով Համո Համբարձումովիչի, բժշկի և բարձրահասակ սպայի (քաղաքի պարետի) դեմքերին. բայց Համո Համբարձումովիչի, բժշկի և քաղաքի պարետի (բարձրահասակ սպայի) դեմքերն անպատասխան թողին Հաջի Մանուկոֆ էֆենդու հարցմունքը։—"
      },
      {
        "index": 91,
        "text": "«Է՛, էրթա՛նք, էրթա՛նք մեյմեկ թաս օղի առնենք»"
      },
      {
        "index": 92,
        "text": "— ավելացրեց Հաջին ընդհանուր շփոթմունքը ցրելու ցանկությամբ։ Ու մտան ճաշասենյակ։"
      },
      {
        "index": 93,
        "text": "Ճաշասեղանի ամենավերի գլուխը, Հաջի Օնիկ էֆենդու կողքին նստած, լուռ ճաշում էր Մազութի Համոն։ Մազութի Համոն ուտում էր պաղ, ջրանման, կանաչավուն"
      },
      {
        "index": 94,
        "text": "«չորբա»"
      },
      {
        "index": 95,
        "text": "։ Ուտելով՝ Համո Համբարձումովիչը նայում էր պնակին. բայց Համո Համբարձումովիչի աչքերը կարծես չէին տեսնում կանաչավուն չորբան. պնակում, չորբայի փոխարեն,— մշուշ էր. անգո մի մշուշ — բաց տարածություն։ Հասկանում էր Համո Համբարձումովիչը, զգում էր.— այն, որ կատարվում էր դուրսը — կատարվում էր"
      },
      {
        "index": 96,
        "text": "իրենից դուրս"
      },
      {
        "index": 97,
        "text": ", կատարվում էր —"
      },
      {
        "index": 98,
        "text": "իրենից անկախ"
      },
      {
        "index": 99,
        "text": "։ Սպասում էր՝ ի՞նչ կլինիː Մտածում էր՝ ինչո՞վ կվերջանա։ Ու պատասխան չէր գտնում իր այդ հարցմունքին Մազութի Համոն. ուղեղում — մշուշ էր. անգո մի մշուշ –"
      },
      {
        "index": 100,
        "text": "բաց տարածություն"
      },
      {
        "index": 101,
        "text": "…"
      },
      {
        "index": 102,
        "text": "Արդեն վերջացրել էին ճաշը, երբ եկավ ընկ."
      },
      {
        "index": 103,
        "text": "Վառոդյանը"
      },
      {
        "index": 104,
        "text": "։ Ընկ. Վառոդյանը ներս ընկավ շնչապատառ։ Եվ ահա Հաջի Օնիկ էֆենդի Մանուկոֆի համար, իր իսկ բնակարանում, պատահեց չտեսնված մի բան. Համո Համբարձումովիչը, բժիշկը ընկ. Վառոդյանը խնդրեցին Հաջուն, որ նա թույլ տա իրենց"
      },
      {
        "index": 105,
        "text": "առանձնանալ հարևան սենյակը"
      },
      {
        "index": 106,
        "text": "։ Հաջին իհարկե, թույլ տվեց, թեկուզև ո՛չ առանց զարմանքի, որ իր իսկ բնակարանում հյուրերն ուզում են ազատվել իրենից։ Բայց և այնպես ՝—"
      },
      {
        "index": 107,
        "text": "«ընելիքդ ի՞նչ, Հաջի՛. ընկեր ես — պիտի քաշես»"
      },
      {
        "index": 108,
        "text": "— մտածեց Հաջին ու առաջնորդեց հյուրերին հարևան սենյակը։ Մտան հարևան սենյակը Համո Համբարձումովիչը, բժիշկը և ընկ. Վառոդյանը. Համո Համբարձումովիչը, բժիշկը և ընկեր Վառոդյանը փակվեցին հարևան սենյակում։ Իսկ Հաջին մնաց քաղաքի պարետի (բարձրահասակ սպայի) հետ ճաշասենյակում. նայիրախառն ռուսերենով սկսեց զրուցել քաղաքի պարետի (բարձրահասակ սպայի) հետ օրվա անց ու դարձի մասին։ Խոսում էր Հաջին քաղաքի պարետի (բարձրահասակ սպայի) հետ, բայց միտքն այնտեղ էր — հարևան սենյակում։ Հասկանում էր Հաջին. գիտեր. այդ վայրկյանին հարևան սենյակում"
      },
      {
        "index": 109,
        "text": "նիստ էր Տեղական Կոմիտեի"
      },
      {
        "index": 110,
        "text": "։ Գիտեր, բայց չէր հասկանում Հաջին, որ այդ վայրկյանից պատմական վայր էր արդեն իր, Հաջի Օնիկ էֆենդի Մանուկոֆի բնակարանը. որ այդ վայրկյանին իր, Հաջի Օնիկ էֆենդի Մանուկոֆի բնակարանում, հարևան սենյակում, կատարվում էին, ինչպես իր, այնպես էլ ամբողջ նայիրյան ցեղի համար —"
      },
      {
        "index": 111,
        "text": "ճակատագրական անցքեր"
      },
      {
        "index": 112,
        "text": "։— Այդ վայրկյանին Համո Համբարձումովիչը, բժիշկը"
      },
      {
        "index": 113,
        "text": "և ընկ. Վառոդյանը, այսինքն"
      },
      {
        "index": 114,
        "text": "Կենտրոնաուղեղասարդի Տեղական Կոմիտեն"
      },
      {
        "index": 115,
        "text": ", այսինքն նայիրյան տիեզերական ոգու"
      },
      {
        "index": 116,
        "text": "Տեղական Սուբստանցիան"
      },
      {
        "index": 117,
        "text": "իր դիրքն էր որոշում դեպի"
      },
      {
        "index": 118,
        "text": "կատարվող դեպքերը"
      },
      {
        "index": 119,
        "text": ", և այս տիեզերական հանգամանքը չէր ըմբռնում Հաջին. Հաջին չէր հասկանում այս տիեզերական դեպքի ամբողջ"
      },
      {
        "index": 120,
        "text": "նշանակությունը։ Թե ի՞նչ որոշում հանեցին կատարվող դեպքերի մասին Համո Համբարձումովիչը, բժիշկը և ընկ. Վառոդյանը հարևան սենյակում — Հաջի Մանուկոֆ էֆենդին, իհարկե, չիմացավ և չէր էլ կարող իմանալ. բայց շուտով պիտի"
      },
      {
        "index": 121,
        "text": "իմանար"
      },
      {
        "index": 122,
        "text": "և պիտի իմանար նաև այն, թե ի՜նչ բարի պատեհություն"
      },
      {
        "index": 123,
        "text": "էր իր համար այդ թանկագին հյուրերի այդ օր իր մոտ գալը։ Եվ այս ամենը Հաջին պիտի իմանար ընդամենը մի շաբաթ անց, երբ բժիշկ Սերգե Կասպարիչը շրջանային կոմիսար էր արդեն, իսկ Համո Համբարձումովիչը —"
      },
      {
        "index": 124,
        "text": "Քաղաքային խորհրդի նախագահ"
      },
      {
        "index": 125,
        "text": "…"
      },
      {
        "index": 126,
        "text": "Տարօրինակ, մութ, չհասկացված դեպքեր պատահեցին նայիրյան այդ քաղաքում այդ մի շաբթվա ընթացքում։ Դեպքեր, որոնք ծածկված են գաղտնիքի ու խորհրդավորության անթափանցելի քողով — և դժվար թե որևէ մեկին երբևիցե հաջողվի վեր հանել այդ քողը և նայել կատարված դեպքերի իսկական աստառին։ Այնպես որ այստեղ մենք պիտի խուսափենք զանազան ենթադրություններ անելուց ու եզրակացություններ հանելուց. պիտի պատմենք լոկ այն, ինչ որ մեզ հաջողվել է տեսնել սեփական աչքերով կամ լսել մարդկանցից, որոնք"
      },
      {
        "index": 127,
        "text": "մեր աչքին ունեն ճշմարտախոսի անկաշառ կերպարանք։— Անցնենք այդ դեպքերին։"
      },
      {
        "index": 128,
        "text": "Ամենից առաջ հարկավոր է ասել, որ այդ նույն ժամանակ, երբ Հաջի Օնիկ էֆենդի Մանուկոֆի բնակարանում հավաքված՝ կատարվող դեպքերի հանդեպ իր բռնելիք դիրքն էր որոշում"
      },
      {
        "index": 129,
        "text": "Տեղական Կոմիտեն"
      },
      {
        "index": 130,
        "text": "— այդ նույն վայրկյանին քաղաքում արդեն կային մարդիկ, որ ո՛չ միայն արդեն"
      },
      {
        "index": 131,
        "text": "որոշել էին իրենց դիրքը"
      },
      {
        "index": 132,
        "text": ", այլև փակցրել էին քաղաքի պատերին իրենց այդ"
      },
      {
        "index": 133,
        "text": "դիրքի"
      },
      {
        "index": 134,
        "text": "մասին"
      },
      {
        "index": 135,
        "text": "ռսատառ և նայիրատառ"
      },
      {
        "index": 136,
        "text": "հայտարարություններ։ Եվ, կարևորն այն է, որ այդ հայտարարությունների տակ, ի թիվս այլ, մեծ մասամբ քաղաքին անծանոթ ստորագրությանց, կային և երկու ստորագրություն, որ բավականին մտահոգություն էին պատճառում ոչ միայն քաղաքի"
      },
      {
        "index": 137,
        "text": "նիսիա"
      },
      {
        "index": 138,
        "text": "բնակիչներին, այլև շատ ավելի պատկառելի մարդկանց.—"
      },
      {
        "index": 139,
        "text": "Կարո Դարայանի"
      },
      {
        "index": 140,
        "text": "և պ. Մարուքեի (ստույգ՝"
      },
      {
        "index": 141,
        "text": "Մարուքե Դրաստամատյան"
      },
      {
        "index": 142,
        "text": ") ստորագրություններն էին դրանք, որ"
      },
      {
        "index": 143,
        "text": "մեխի գլուխների"
      },
      {
        "index": 144,
        "text": "նման ցցվելով այդ հայտարարությունների տակից՝ մի շարք պատկառելի նայիրցիների մեջ սկզբից ևեթ այն միտքն էին առաջ բերում, որ այդ"
      },
      {
        "index": 145,
        "text": "մեխի գլուխներին հարկավոր է խփել"
      },
      {
        "index": 146,
        "text": "։ Այդ հայտարարություններից բխող այս, որոշ չափով"
      },
      {
        "index": 147,
        "text": "իմպրեսիոնիստական"
      },
      {
        "index": 148,
        "text": "ցանկությունն ավելի ևս խորացավ մի շարք նայիրցիների մեջ մի օր անց, երբ քաղաքում տարածվել սկսեցին"
      },
      {
        "index": 149,
        "text": "«Մութ Տեղ»"
      },
      {
        "index": 150,
        "text": "-ի հետ կապված վերոհիշյալ լուրերը. ասում էին, որ այդ լուրերը տարածում է պ. Մարուքեն. ինչպես ասել ենք արդեն՝ նույնիսկ կարծողներ կային, որ այդ լուրերը տարածելում"
      },
      {
        "index": 151,
        "text": "մատ"
      },
      {
        "index": 152,
        "text": "ունի նաև ընկ. Վառոդյանը"
      },
      {
        "index": 153,
        "text": ", երևակայո՞ւմ եք՝ այն ընկեր Վառոդյանը, որ, ինչպես գիտենք՝"
      },
      {
        "index": 154,
        "text": "Տեղական Կոմիտեի"
      },
      {
        "index": 155,
        "text": "անդամ էր վաղուց հետե և Համո Համբարձումովիչի անձնական բարեկամը։ Չգիտենք մատ ունե՞ր թե չէ այդ լուրերը տարածելում ընկ. Վառոդյանը, բայց փաստը մնում էր փաստ. և այդ փաստն այն էր, որ"
      },
      {
        "index": 156,
        "text": "ինքն ընկ. Վառոդյանը գտնվել էր մի ինչ-որ հայտնի ցուցակում"
      },
      {
        "index": 157,
        "text": ", այսինքն ոչ թե"
      },
      {
        "index": 158,
        "text": "հայտնի"
      },
      {
        "index": 159,
        "text": ", այլ"
      },
      {
        "index": 160,
        "text": "գաղտնի, որ հայտնի"
      },
      {
        "index": 161,
        "text": "էր դարձել Կարո Դարայանի, այդ"
      },
      {
        "index": 162,
        "text": "«քամի կուլ տվող»"
      },
      {
        "index": 163,
        "text": "նայիրցու շնորհիվ։ Դե արեք ու բան հասկացեք սրանից - և այն էլ սա դեռ ամբողջը չէ։ Բանն այն է, որ այդ"
      },
      {
        "index": 164,
        "text": "ցուցակը"
      },
      {
        "index": 165,
        "text": ", ինչպես ասում էին՝"
      },
      {
        "index": 166,
        "text": "լրիվ չէր. չորս թերթ"
      },
      {
        "index": 167,
        "text": "պոկված էր այդ ցուցակից, և այդ"
      },
      {
        "index": 168,
        "text": "չորս թերթի շուրջն"
      },
      {
        "index": 169,
        "text": "էր ահա, որ"
      },
      {
        "index": 170,
        "text": "Կարո Դարայանն"
      },
      {
        "index": 171,
        "text": "ամեն մի ժողովում բարձրացնում էր անասելի աղմուկ, անտանելի հարայհրոց։ Եվ վերջապես ինչքան աղմուկ ուզում էր՝ կարող էր բարձրացնել Կարո Դարայանը, բայց ինչո՞ւ էր կապում նա իր այդ աղմուկը Համո Համբարձումովիչի —"
      },
      {
        "index": 172,
        "text": "Մազութի Համոյի"
      },
      {
        "index": 173,
        "text": "հետ։ Պ. Մարուքեին նայած՝ այնպես էր դուրս գալիս, իբր Համո Համբարձումովիչի և բժիշկ Սերգե Կասպարիչի"
      },
      {
        "index": 174,
        "text": "ձեռքերի գործն"
      },
      {
        "index": 175,
        "text": "էր այդ հայտնի, այսինքն"
      },
      {
        "index": 176,
        "text": "գաղտնի"
      },
      {
        "index": 177,
        "text": "ցուցակի առաջին չորս թերթերի անհայտ անհետանալը. բայց ո՞վ կհավատա պ. Մարուքեին։ Օ, ոչ, մենք չէինք հավատա նման զրպարտությանց և չէինք էլ հավատում, չնայած որ — այդ ես հաստատ գիտեմ — անգամ"
      },
      {
        "index": 178,
        "text": "ընկ. Վառոդյանն"
      },
      {
        "index": 179,
        "text": "այդ առթիվ"
      },
      {
        "index": 180,
        "text": "որոշ շրջաններում"
      },
      {
        "index": 181,
        "text": "արել էր բավականին"
      },
      {
        "index": 182,
        "text": "երկմիտ"
      },
      {
        "index": 183,
        "text": "հայտարարություններ։ Բայց ենթադրենք անգամ, որ որոշ հիմք ունեին պ. Մարուքեի հայտարարությունները. հարց՝ ինչո՞ւ"
      },
      {
        "index": 184,
        "text": "էին Մազութի Համոն և Սերգե Կասպարիչը, բժիշկը (եթե միայն նրանց ձեռքերի գործն էր չորս, թերթերի անհայտ անհետանալը) —"
      },
      {
        "index": 185,
        "text": "ինչո՞ւ էին նրանք ցուցակում թողել հինգերորդ թերթը"
      },
      {
        "index": 186,
        "text": ", որի մեջ գտնվեց իրենց անձնական բարեկամի, իրենց"
      },
      {
        "index": 187,
        "text": "Տեղական Կոմիտեի"
      },
      {
        "index": 188,
        "text": "անդամի —"
      },
      {
        "index": 189,
        "text": "ընկ. Վառոդյանի"
      },
      {
        "index": 190,
        "text": "անունր։ Չենք հասկանում, մնում ենք շվարած, մնում ենք — ձեռնաթափ։ Եվ ապա՝ ինչո՞վ պիտի շահագրգռված լիներ ընկ. Վառոդյանը վերոհիշյալ հայտարարություններն անելով. մի՞թե ցանկալի էր նրան իր անձնական բարեկամների, իր հետ միասին"
      },
      {
        "index": 191,
        "text": "Տեղական Կոմիտեում"
      },
      {
        "index": 192,
        "text": "նստող այդ պատկառելի ընկերների վարկաբեկումը.— իհարկե ոչ, կասե ամեն մի խելքը գլխին անձնավորություն.— չէ՛ր կարող ցանկալի լինել, ինչքան էլ վիրավորված լիներ ընկ. Վառոդյանը"
      },
      {
        "index": 193,
        "text": "հայտնի"
      },
      {
        "index": 194,
        "text": "ցուցակի երևան գալով։ Համոզված պնդում ենք մենք այս, մանավանդ որ մի շաբաթ անց մի կտրուկ հայտարարությունով"
      },
      {
        "index": 195,
        "text": "Տեղական Կոմիտենբ թյուրիմացության"
      },
      {
        "index": 196,
        "text": "հետևանք հայտարարեց ընկ. Վառոդյանի"
      },
      {
        "index": 197,
        "text": "հայտնի"
      },
      {
        "index": 198,
        "text": ", այսինքն"
      },
      {
        "index": 199,
        "text": "գաղտնի"
      },
      {
        "index": 200,
        "text": "ցուցակում գտնվելու պատմությունը. այո՛, մի շաբաթ անց"
      },
      {
        "index": 201,
        "text": "Տեղական Կոմիտեն"
      },
      {
        "index": 202,
        "text": "իր պատկառելի ստորագրությամբ հայտարարեց ու հաստատեց ի լուր հանրության, որ ցուցակում գտնվել է ոչ թե"
      },
      {
        "index": 203,
        "text": "Վառոդյան"
      },
      {
        "index": 204,
        "text": "ազգանունը, այլ —"
      },
      {
        "index": 205,
        "text": "Բարության"
      },
      {
        "index": 206,
        "text": "և որ այդ"
      },
      {
        "index": 207,
        "text": "Բարությանը ոչ մի կապ չունի"
      },
      {
        "index": 208,
        "text": "ամենքին ավելի քան հայտնի ընկ."
      },
      {
        "index": 209,
        "text": "Վառոդյանի"
      },
      {
        "index": 210,
        "text": "հետ։ Եվ այդ հայտարարությունը լույս տեսնելու երկրորդ օրը,— մի ավելորդ ապացույց ևս, որ իզուր էին պ. Մարուքեի չարամիտ զրպարտություններն ընկ. Վառոդյանը հասցեին.— ընկ. Վառոդյանը նշանակվեց քաղաքի"
      },
      {
        "index": 211,
        "text": "ու շրջանի"
      },
      {
        "index": 212,
        "text": "միլիցիապետ"
      },
      {
        "index": 213,
        "text": "ու առաջին գործը, որով միլիցիայում զբաղվեց ընկ. Վառոդյանը, երևակայո՞ւմ եք"
      },
      {
        "index": 214,
        "text": "Կարո Դարայանի"
      },
      {
        "index": 215,
        "text": "կորած դիակի որոնումն էր. ասում ենք"
      },
      {
        "index": 216,
        "text": "դիակի"
      },
      {
        "index": 217,
        "text": ", որովհետև ընկ. Վառոդյանի այդ նոր պաշտոնին անցնելուց ընդամենը երկու օր առաջ հանկարծ լուր տարածվեց քաղաքում, որ"
      },
      {
        "index": 218,
        "text": "Կարո Դարայանը"
      },
      {
        "index": 219,
        "text": "(որ մինչ այդ ընտրված էր"
      },
      {
        "index": 220,
        "text": "շրջանի զորքերի կոմիսար"
      },
      {
        "index": 221,
        "text": ")—"
      },
      {
        "index": 222,
        "text": "անհայտ չարագործների ձեռով սպանված է գիշերվա ժամը 4-ին"
      },
      {
        "index": 223,
        "text": ", իսկ թե ինչո՞ւ անպայման «4-ին» — անհայտ էր, ոչ-ոք չգիտեր, բայց համառ կերպով ասվում էր, որ դեպքը պատահել է գիշերը՝ ճիշտ այդ ժամին։— Գետափին, սառույցի վրա (գետն այդպես ուշ էր հալչում նայիրյան այդ քաղաքում)"
      },
      {
        "index": 224,
        "text": "միլիցիան"
      },
      {
        "index": 225,
        "text": "գտել էր արյան կարմիր-կարմիր, քստմնելի հետքեր… Բայց մենք առաջ անցանք ու չասացինք այն հայտնի, այսինքն գաղտնի ցուցակների մասին այն ամենը, ինչ որ հայտնի է մեզ։ Մութ, մութ, խորհրդավոր պատմություն էր այդ պատմությունը, ընթերցո՛ղ,— և մենք չենք կարող չհիշատակել այստեղ այդ պատմության առթիվ այն ամենը, ինչ որ լսել ենք ու գիտենք, ինչ որ հայտնի է մեզ։"
      },
      {
        "index": 226,
        "text": "Ինչպես ասել ենք վերևում՝ այդ պատմությունը, այսինքն հայտնի ("
      },
      {
        "index": 227,
        "text": "գաղտնի"
      },
      {
        "index": 228,
        "text": ") ցուցակից"
      },
      {
        "index": 229,
        "text": "չորս թերթ"
      },
      {
        "index": 230,
        "text": "կորչելու պատմությունը, մեզ համար միանգամայն անհասկանալի պատճառով մարդիկ կապում էին այն հարցի հետ, թե գավառապետի տնից ելնելով՝ ո՞ւր էին գնացել Համո Համբարձումովիչը և բժիշկը մարտի 2-ի գիշերը. ահա հարց, որ մի շաբաթ ամբողջ զանազան փսփսուկների նյութ"
      }
    ]
  }
}
