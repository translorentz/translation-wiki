{
  "title": "Carmina de se ipso: ΞΙʹ. Θρῆνος πρὸς τὸν Χριστόν.",
  "paragraphs": [
    "Οἴμοι προσῆλθε, Χριστέ μου, πάλιν δράκων. Οἴμοι προσῆλθε δειλιῶντί μοι σφόδρα. Οἴμοι γέγευμαι τοῦ ξύλου τῆς γνώσεως. Οἴμοι φθονεῖσθαι δ' ὁ φθόνος πέπεικέ με. Οὔτ' εἰμὶ θεῖος, καὶ βέβλημ' ἔξω τρυφῆς. Ῥομφαία, μικρὸν τὴν κακὴν σβέσον φλόγα, Ὡς ἂν πάλιν δέξῃ με τῶν φυτῶν ἔσω Χριστῷ συνεισελθόντα λῃστὴν ἐκ ξύλου. Ξ∆ʹ. Ἄλλο πρὸς Χριστόν. Πάλιν προσῆλθεν ὁ δράκων· σοῦ δράσσομαι. ∆αβὶδ παρέστω, κρουέτω τὴν κινύραν. Ἄπελθ', ἄπελθε, πνεῦμα συμπνίγον, κακά. 1407"
  ]
}